<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title>Koniczynka-Med Blog</title>
    <description></description>
    <link>http://www.koniczynka-med.pl/</link>
    <atom:link href="http://www.koniczynka-med.pl/feed.xml" rel="self" type="application/rss+xml" />
    <pubDate>Wed, 26 Sep 2018 21:42:26 +0200</pubDate>
    <lastBuildDate>Wed, 26 Sep 2018 21:42:26 +0200</lastBuildDate>
    <generator>Jekyll v3.6.2</generator>
    
      <item>
        <title>Zespół Dravet- czyli jak ruchy antyszczepionkowe wykorzystują naszą niewiedzę</title>
        <description>&lt;p&gt;Po pierwszym szczepieniu moje dziecko dostało padaczki i przestało się rozwijać, po szczepieniu moje dziecko zachorowało na autyzm… Takie i inne historie można przeczytać w internecie lub usłyszeć od „zaprzyjaźnionej” sąsiadki.&lt;/p&gt;

&lt;p&gt;Czy aby na pewno to szczepienie jest winne? Czy może inna choroba, która ujawniła się w tym samym czasie. Dzisiaj opiszę zespół Dravet czyli bardzo ciężką padaczkę ujawniającą się w wieku niemowlęcym. Chorobę tą ruchy antyszczepionkowe wykorzystują, aby zniechęcić nas do szczepień, jednak nie ma ona ze szczepieniem nic wspólnego.&lt;/p&gt;

&lt;h2 class=&quot;R24&quot; id=&quot;zespół-dravet--przyczyny&quot;&gt;Zespół Dravet- przyczyny&lt;/h2&gt;

&lt;p&gt;Przyczyną zespołu Dravet jest &lt;strong&gt;mutacja&lt;/strong&gt;, czyli nieprawidłowo działający gen. Mutacja ta pojawia się nagle (tzw de novo), oznacza to, że ani mama, ani tata dziecka nie mają mutacji, a powstała ona w czasie podziałów komórek w życiu płodowym.&lt;/p&gt;

&lt;p&gt;W 80% przypadków jest to mutacja w genie SCN1A odpowiedzialnym za budowę kanału sodowego w komórkach nerwowych (jaka jest jego postaram się wyjaśnić poniżej). Pozostałe przypadki to mutacje w genach SCN9A, SCN2B, PCDH19, GABRG2, GABRA1, STXBP1. Wszystkie te mutacje powstają w czasie podziałów komórek formułującego się dziecka w macicy, nie pojawiają się po urodzeniu.&lt;/p&gt;

&lt;h2 class=&quot;R24&quot; id=&quot;rola-kanałów-sodowych-w-komórkach-nerwowych-czyli-neuronach&quot;&gt;Rola kanałów sodowych w komórkach nerwowych czyli neuronach&lt;/h2&gt;

&lt;p&gt;W mózgu mamy ogromną ilość neuronów, które są ze sobą połączone w sieci neuronowe. Aby jakaś informacja została zapamiętana, żeby dziecko się czegoś nauczyło lub wykonało jakiś ruch, mówiło, czytało itd. potrzebna jest współpraca wielu komórek nerwowych czyli neuronów. Jeden neuron przekazuje informację (pobudza) kolejny i tak wszystkie razem „uczą się”, lub powodują np. ruch ręki, nogi.&lt;br /&gt;
Żeby neurony działały prawidłowo muszą mieć fazę odpoczynku i pobudzenia wtedy, kiedy jest to potrzebne. 
W sytuacji gdy neurony są pobudzane za mocno, nie odpoczywają- pojawiają się napady padaczkowe. Każdy duży napad padaczkowy powoduje uszkodzenie mózgu (neurony zapominają czego się nauczyły i muszą zaczynać od początku).&lt;/p&gt;

&lt;p&gt;Neurony przekazują sobie informację i pobudzają się dzięki pracy wielu kanałów jonowych i pomp jonowych, które można nazwać drzwiami w błonie komórkowej. Przez nie jony wchodzą lub wychodzą z komórki powodując jej pobudzenie lub uśpienie. Te drzwi albo są zamknięte albo otwarte.&lt;br /&gt;
&lt;strong&gt;1.Neuron w stanie spoczynku&lt;/strong&gt;&lt;br /&gt;
Jony sodu są wyrzucane z komórki nerwowej, aby zachować jej ujemny potencjał elektryczny przez pompę sodowo-potasową&lt;/p&gt;

&lt;p&gt;&lt;img src=&quot;/png/neuronwstaniespoczynku.jpg&quot; alt=&quot;neuron2&quot; /&gt;&lt;/p&gt;

&lt;p&gt;&lt;strong&gt;2.Neuron pobudzony został przez na przykład światło, dźwięk&lt;/strong&gt;&lt;br /&gt;
Jony sodu napływają do komórki nerwowej przez kanały sodowe&lt;/p&gt;

&lt;p&gt;&lt;img src=&quot;/png/neuronpobudzenie.png&quot; alt=&quot;neuron4&quot; /&gt;&lt;/p&gt;

&lt;p&gt;&lt;strong&gt;3.Po osiągnięciu odpowiedniej ilości jonów sodu w komórce nerwowej następuje jej pobudzenie.&lt;/strong&gt;&lt;br /&gt;
Przekazanie informacji dalej do sieci neuronowej powodujące odpowiedź organizmu na przykład ruch lub po prostu nauczenie się czegoś&lt;/p&gt;

&lt;p&gt;&lt;img src=&quot;/png/neuronwyladowanie.png&quot; alt=&quot;neuron3&quot; /&gt;&lt;/p&gt;

&lt;p&gt;&lt;strong&gt;4.Zapamiętanie i odpoczynek neuronu, aby dalej prawidłowo funkcjonować&lt;/strong&gt;&lt;br /&gt;
Po fazie pobudzenia kanały sodowe zamykają się, jony sodu są wypompowywane na zewnątrz komórki i neuron przechodzi w stan odpoczynku.&lt;/p&gt;

&lt;p&gt;&lt;img src=&quot;/png/neuronpowrotdostanuspoczynku.png&quot; alt=&quot;neuron&quot; /&gt;&lt;/p&gt;

&lt;h2 class=&quot;R24&quot; id=&quot;jak-to-jest-w-zespole-dravet&quot;&gt;Jak to jest w Zespole Dravet&lt;/h2&gt;

&lt;p&gt;W zespole Dravet mutacja w genie powoduje nieprawidłową budowę kanałów sodowych. Kanały sodowe nie zamykają się do końca i jony sodu ciągle napływają do komórki nerwowej nie pozwalając przejść jej w stan odpoczynku.&lt;/p&gt;

&lt;p&gt;W zależności od tego ile kanałów sodowych (ile drzwi do komórki) jest popsutych komórka albo cały czas jest pobudzona i ciągle przekazuje informację (ciągłe wyładowania elektryczne w mózgu), albo jest bardzo wrażliwa na dodatkowe bodźce (w zespole Dravet jest to podwyższenie temperatury ciała, infekcja). Niewielka gorączka powoduje pełne włączenie neuronu, gdzie u zdrowego niemowlęcia jest on nadal w stanie odpoczynku.&lt;br /&gt;
Takie cały czas pobudzone komórki nerwowe w mózgu powodują napady padaczkowe oraz to, że niemowlę ma trudności z dalszym prawidłowym rozwojem. Nie uczy się lub późno uczy się siadać, komunikować z otoczeniem. Ciągłe wyładowania komórek nerwowych możemy porównać do huraganu lub burzy. W takich warunkach nie można postawić domu, bo co zbudujemy zostanie zniszczone. Tak samo jest w mózgu, ciągłe wyładowania to taki właśnie huragan nie pozwalający zbudować nowych połączeń w mózgu.&lt;/p&gt;

&lt;h2 class=&quot;R24&quot; id=&quot;pierwsze-objawy-choroby&quot;&gt;Pierwsze objawy choroby&lt;/h2&gt;

&lt;p&gt;Pierwsze objawy źle działających komórek nerwowych pojawiają się między 3 a 9 miesiącem życia. Często są to napady padaczki.  W zależności od tego ile kanałów sodowych jest cały czas otwartych i ile komórek jest w stanie ciągłej gotowości do wyładowania objawy pojawiają się częściej lub rzadziej i są bardziej lub mniej intensywne, ale wszystkie prowadzą do upośledzenia umysłowego lub zachowań autystycznych.&lt;/p&gt;

&lt;h2 class=&quot;R24&quot; id=&quot;na-co-są-wrażliwe-komórki-nerwowe-co-wywołuje-napady-padaczkowe&quot;&gt;Na co są wrażliwe komórki nerwowe? Co wywołuje napady padaczkowe?&lt;/h2&gt;

&lt;ul&gt;
  &lt;li&gt;&lt;strong&gt;Wzrost temperatury ciała&lt;/strong&gt;&lt;br /&gt;
Może być spowodowany infekcją (nawet katarem), szczepieniem, kąpielą, zbyt ciepłym ubraniem w słoneczny dzień.
Właśnie związek szczepienia z podwyższeniem temperatury ciała wykorzystują ruchy antyszczepionkowe wmawiając nam, że to szczepionka wywołała chorobę. Wmawiają nam, że gdybyśmy nie zaszczepili to dziecko byłoby zdrowe, co jest nieprawdą. Niemowlę urodziło się z mutacją i zbyt pobudzonymi komórkami nerwowymi. Szczepienie nie ma z tym nic wspólnego. Objawy i tak by się pojawiły przy pierwszym wzroście temperatury np w lato.&lt;/li&gt;
  &lt;li&gt;&lt;strong&gt;Światło, nagłe rozbłyski, miganie ekranu komputera lub telewizora&lt;/strong&gt;&lt;/li&gt;
  &lt;li&gt;&lt;strong&gt;Brak snu&lt;/strong&gt;&lt;/li&gt;
&lt;/ul&gt;

&lt;p&gt;Początkowo napady padaczkowe są rzadkie, ale każdy prowadzi do uszkadzania mózgu i z czasem napady są coraz częstsze, zmieniają się, pojawiają się napady nieświadomości, czyli dziecko jakby wyłącza się, nie ma z nim kontaktu, chociaż ma otwarte oczy. 
Im więcej kanałów jest popsutych tym objawy są cięższe. Napady padaczkowe mogą nawet prowadzić do śmierci niemowlęcia. Gdy mutacja jest łagodniejsza dziecko nie umrze, ale jego rozwój jest zaburzony. Może być dzieckiem z objawami autystycznymi. Nigdy dzieci z rozwiniętym zespołem Dravet nie zdrowieją, można jedynie nieco złagodzić objawy lekami i dobrze dobraną rehabilitacją.&lt;/p&gt;

</description>
        <pubDate>Wed, 26 Sep 2018 10:00:00 +0200</pubDate>
        <link>http://www.koniczynka-med.pl/2018/09/26/zespol-dravet.html</link>
        <guid isPermaLink="true">http://www.koniczynka-med.pl/2018/09/26/zespol-dravet.html</guid>
        
        
      </item>
    
      <item>
        <title>Owsiki</title>
        <description>&lt;p&gt;Owsiki to bardzo częsty problem u dzieci nie tylko przedszkolnych. Często osoby zarażone owsikami nawet o tym nie wiedzą i są nieświadomym źródłem zarażenia innych osób. Jaja owsików są tak małe, że unoszą się w powietrzu i mogą zostać połknięte ze śliną, nawet przez osobę, która skrupulatnie przestrzega zasad higieny. Mylne jest stwierdzenie, że owsiki dotyczą tylko osób brudnych i zaniedbanych, owsiki mogą zaatakować każdego, nawet największego czyścioszka.&lt;/p&gt;

&lt;h2 class=&quot;R24&quot; id=&quot;co-wywołuje-chorobę&quot;&gt;Co wywołuje chorobę?&lt;/h2&gt;

&lt;p&gt;&lt;strong&gt;Owsik ludzki (Enterobius vermicularis)&lt;/strong&gt; jest małym pasożytem w kształcie białej, grubszej nitki o długości od 2 do 15 mm.   Zakaża i rozmnaża się &lt;strong&gt;tylko u ludzi&lt;/strong&gt;, pies ani kot nie może zachorować na owsiki, nawet gdy ktoś z domowników choruje.&lt;/p&gt;

&lt;p&gt;Z połkniętego jaja owsika po przejściu do jelita cienkiego (w dwunastnicy) wychodzi larwa, która wędruje dalej przez jelita. Swoją wędrówkę kończy w jelicie grubym, gdzie przekształca się w postać dorosłą. Proces ten trwa od 2 do 4 tygodni.&lt;br /&gt;
Samice w nocy wychodzą przez odbyt i składają jaja na skórze. Jaja otoczone są lepką wydzieliną. Jedna samica potrafi znieść od &lt;strong&gt;8000 do 12000 jaj&lt;/strong&gt;. Jaja zachowują zdolność zarażania &lt;strong&gt;do 3 tygodni&lt;/strong&gt;, są na tyle małe, że unoszą się w powietrzu razem z kurzem i mogą zostać wraz z oddechem przetransportowane do nosa, a następnie połknięte.&lt;/p&gt;

&lt;p&gt;Najczęściej jednak, zwłaszcza u zaatakowanych przez owsiki dzieci, dochodzi do zarażania się sam od siebie. Dziecko czując swędzenie w nocy drapie się, na rękach pozostają poprzylepiane jaja owsików, które teraz dziecko roznosi po całym pokoju, na zabawki, klamki oraz wkłada do buzi i połyka jaja. Po kilku tygodniach owsików w jego jelitach może być już na tyle dużo, że będą widoczne w stolcu.&lt;/p&gt;

&lt;h2 class=&quot;R24&quot; id=&quot;jakie-są-objawy&quot;&gt;Jakie są objawy?&lt;/h2&gt;

&lt;p&gt;Najczęściej choroba przebiega bezobjawowo, dlatego właśnie jest tak zaraźliwa. Osoba chorująca nie wie o tym i zaraża innych.&lt;br /&gt;
Jeśli pojawiają się objawy to najczęściej jest to:&lt;br /&gt;
&lt;strong&gt;Swędzenie okolicy odbytu&lt;/strong&gt;, zwłaszcza w nocy. Dziecko może nie zgłaszać nam, że je coś swędzi, bo będzie się drapać przez sen, ale zobaczymy na skórze pośladków &lt;strong&gt;ślady drapania&lt;/strong&gt; (tak zwane przeczosy). Dziecko może być niewyspane, bardziej drażliwe, mieś &lt;strong&gt;podkrążone oczy&lt;/strong&gt; ze zmęczenia, ponieważ jego sen był płytki i przerywany.&lt;br /&gt;
&lt;strong&gt;Brak apetytu, ból brzucha&lt;/strong&gt;, może pojawić się, gdy w jelicie grasuje już duża ilość owsików.&lt;br /&gt;
&lt;strong&gt;Zapalenie wyrostka robaczkowego&lt;/strong&gt;. Zdarza się, że przebywające w jelitach owsiki wywołają stan zapalny wyrostka robaczkowego lub &lt;strong&gt;stan zapalny pochwy&lt;/strong&gt; u dziewczynek.&lt;br /&gt;
&lt;strong&gt;Bakteryjne zakażenie skóry wokół odbytu&lt;/strong&gt;. Dziecko drapiąc się w nocy może uszkodzić delikatną skórę wokół odbytu, gdzie następnie wnikną bakterie, wywołując stan zapalny.&lt;br /&gt;
&lt;strong&gt;Rozdrażnienie, agresja, ciągła chęć ruchu&lt;/strong&gt;. Dyskomfort, jaki mogą wywołać owsiki wędrujące w jelitach i okolicy odbytu może wywołać, zwłaszcza u małych dzieci, rozdrażnienie, zmianę zachowania. Nagle dziecko staje się niegrzeczne, agresywne, nie może wysiedzieć na lekcjach.&lt;br /&gt;
&lt;strong&gt;Apatia, senność&lt;/strong&gt; pojawia się gdy dziecko nie wysypia się prawidłowo przez dyskomfort w okolicy odbytu wywołany owsikami.&lt;/p&gt;

&lt;h2 class=&quot;R24&quot; id=&quot;jak-rozpoznać-że-dziecko-ma-owsiki&quot;&gt;Jak rozpoznać, że dziecko ma owsiki?&lt;/h2&gt;

&lt;p&gt;Aby rozpoznać zakażenie owsikami musimy znaleźć żywe owsiki w okolicy odbytu, lub wykonać badanie mikroskopowe lepkich plastrów/ taśmy, które nakleja się po nocy na skórę wokół odbytu, aby zebrać złożone jajka.&lt;/p&gt;

&lt;p&gt;Badanie mikroskopowe plastrów wykonujemy &lt;strong&gt;co najmniej 3 razy&lt;/strong&gt;. To znaczy wykonujemy je codziennie przez trzy kolejne dni, naklejając na skórę po nocy przed umyciem się.&lt;br /&gt;
Badanie mikroskopowe stolca wykonujemy z &lt;strong&gt;co najmniej 3 próbek kału&lt;/strong&gt;. Muszą to być co najmniej 3 stolce, które dziecko zrobi, a nie 3 części tego samego stolca, więc czekają nas 3  wizyty w laboratorium.&lt;br /&gt;
Możemy próbować &lt;strong&gt;zaobserwować samice owsików w okolicy odbytu&lt;/strong&gt; w nocy. Po położeniu się spać dziecka w godzinach późno nocnych lub bardzo wczesno porannych delikatnie rozchylamy pośladki dziecka i obserwujemy okolicę odbytu. Owsiki widać gołym okiem jako około 1 centymetrowe grubsze nitki wychodzące z odbytu, często ruszające się. Nie jest to widok dla osób wrażliwych. Czasami widocznym owsikom towarzyszy biało przeźroczysta galaretowata substancja rozłożona wzdłuż szpary pośladkowej, która jest pozostałością po martwych owsikach.&lt;/p&gt;

&lt;p&gt;&lt;img src=&quot;/png/owsiki.jpg&quot; alt=&quot;owsiki2&quot; /&gt;
&lt;img src=&quot;/png/owsikpow.png&quot; alt=&quot;owsiki3&quot; /&gt;&lt;/p&gt;

&lt;h2 class=&quot;R24&quot; id=&quot;dziecko-ma-owsiki-co-dalej&quot;&gt;Dziecko ma owsiki!! Co dalej?&lt;/h2&gt;

&lt;p&gt;Przede wszystkim nie panikować, nie budzić dziecka w nocy i nie jechać z nim do szpitala lub na nocną opiekę. Leki i tak podajemy razem z posiłkiem.&lt;br /&gt;
Istnieją trzy grupy leków, które może przepisać lekarz: pyrantel, albendazol lub mebendazol. Jaki lek otrzymamy zależy od wieku dziecka oraz tego, czy jest to pierwsze, czy kolejne zakażenie owsikami.&lt;br /&gt;
Leki muszą przyjmować &lt;strong&gt;wszyscy członkowie rodziny&lt;/strong&gt;. Aby leczenie było skuteczne to kurację lekami należy przeprowadzić &lt;strong&gt;trzy razy co 2 tygodnie&lt;/strong&gt;. Związane jest to z cyklem rozwojowym owsika. Leki nie zabijają jaj owsików, a te mogą nas zarażać jeszcze przez 3 tygodnie od złożenia, dlatego tak ważne jest powtórzenie leczenia po tych 2 tygodniach.&lt;/p&gt;

&lt;p&gt;Dodatkowo trzeba wprowadzić rygorystyczne zasady higieny:&lt;br /&gt;
-Bardzo częste mycie rąk.&lt;br /&gt;
-Obcinanie paznokci na krótko.&lt;br /&gt;
-Zmiana piżamy i majteczek codziennie przez 3 pierwsze tygodnie od rozpoczęcia leczenia.&lt;br /&gt;
-Pranie pościeli , mycie zabawek, klamek co 3-4 dni przez 3 tygodnie od rozpoczęcia leczenia.&lt;br /&gt;
-Po przyjęciu pierwszej tabletki gruntowne porządki, ścieranie kurzy, mycie podług itd.&lt;br /&gt;
-To co można należy uprać w 90 stopniach, bo tylko taka temperatura zabija jaja owsików.&lt;br /&gt;
-Prasowanie w wysokiej temperaturze.&lt;br /&gt;
-Czego nie można wymyć, wyrzucić lub schować i nie dotykać przez minimum miesiąc, aby jaja obumarły i stały się nieszkodliwe.&lt;br /&gt;
-Zmiana ręczników początkowo codziennie.&lt;/p&gt;

&lt;p&gt;Dieta&lt;br /&gt;
Pomocniczo w trakcie leczenia owsików można ograniczyć słodycze, zwiększyć ilość błonnika w diecie co ułatwi pozbycie się owsików z jelit. Owsiki nie lubią czosnku, więc można go wprowadzić do diety o ile ktoś lubi.&lt;/p&gt;

&lt;p&gt;Jeśli zauważymy u dziecka owsiki potraktujmy je jak każdą inną chorobę, nie okazujmy obrzydzenia, czy strachu, ponieważ możemy niechcący wywołać u dziecka stany lękowe i zaburzenia zachowania. Owsiki wylecymy, a dziecko nadal będzie odczuwało dolegliwości i strach.&lt;/p&gt;

</description>
        <pubDate>Wed, 09 May 2018 10:00:00 +0200</pubDate>
        <link>http://www.koniczynka-med.pl/2018/05/09/owsiki.html</link>
        <guid isPermaLink="true">http://www.koniczynka-med.pl/2018/05/09/owsiki.html</guid>
        
        
      </item>
    
      <item>
        <title>Lewoskrętna witamina C, czyli jak „skręcają” nas w butelkę</title>
        <description>&lt;p&gt;Na pewno spotkaliście się z reklamami typu: Kup naszą witaminę C, tylko my oferujemy lewoskrętną witaminę C. Nasza wit C jest lewoskrętna, więc musisz ją mieć!! Innych nie kupuj bo nie są lewoskrętne!
Wszystkie te hasła to jedno wielkie kłamstwo. Nie dość, że mylone jest tu nazewnictwo skręcalności z izomerią, to dodatkowo producenci próbują oszukać, że tylko ich witamina jest witaminą a inne nie. Prawda jest taka, że istnieje tylko jedna witamina C i taka jest w sprzedaży , nie ma kilku rodzajów witaminy C (właściwie witamina C jest prawoskrętna :) ale o tym później).&lt;/p&gt;

&lt;p&gt;Każda cząsteczka składa się z atomów. Na przykład cząsteczka wody to 2 atomy wodoru i 1 atom tleny połączone ze sobą w pewien sposób.&lt;/p&gt;

&lt;h2 class=&quot;R24&quot; id=&quot;stereoizomeria&quot;&gt;STEREOIZOMERIA&lt;/h2&gt;

&lt;p&gt;Najpierw poznajmy zjawisko stereoizomerii, bo na tym zjawisku opierają swoją nazwę producenci myląc je niestety ze skręcalnością.&lt;br /&gt;
&lt;strong&gt;Stereoizomery&lt;/strong&gt; są to cząsteczki, które składają się z tych samych atomów połączonych ze sobą w ten sam sposób, ale będące swoimi lustrzanymi odbiciami. O ile skład atomowy jest ten sam, to przez to, że mają inną formę w przestrzeni, mogą inaczej działać. Rozróżniamy stereoizomery R i S, kiedyś nazywane L -od lewy i D- od prawy. Niektórzy używają niewłaściwej nazwy L- izomer lewoskrętny i D- izomer prawoskrętny. Nazewnictwo to jest niepoprawne, ponieważ słowo skrętny odnosi się do innego zjawiska, jakim jest skręcalność optyczna.&lt;/p&gt;

&lt;p&gt;&lt;img src=&quot;/png/stereoizomery.png&quot; alt=&quot;stereoizomery&quot; /&gt;&lt;/p&gt;

&lt;p&gt;Kwas askorbinowy posiada w swojej cząsteczce dwie grupy atomów, które mogą się inaczej ułożyć w przestrzeni. Posiada cztery stereoizomery. Tylko jeden z nich ma właściwości biologiczne nam potrzebne i potocznie zwany jest witaminą c, jest to &lt;strong&gt;kwas L askorbinowy (R,S)&lt;/strong&gt;. Żadna apteka nie sprzedaje pozostałych stereoizomerów pod nazwą witaminy, ani żadna fabryka nie produkuje innych stereoizomerów nazywając je witaminą. Na rynku nie ma dostępnych innych rodzajów witaminy C, ponieważ zwyczajnie one nie istnieją i nie ma co przepłacać, za nazwę na pudełku.&lt;/p&gt;

&lt;p&gt;&lt;img src=&quot;/png/witcizomery.png&quot; alt=&quot;wit c&quot; /&gt;&lt;/p&gt;

&lt;h2 class=&quot;R24&quot; id=&quot;skręcalność-optyczna&quot;&gt;SKRĘCALNOŚĆ OPTYCZNA&lt;/h2&gt;

&lt;p&gt;Pod nazwą skręcalność optyczna, lub aktywność optyczna kryje się zdolność cząsteczki do skręcania padającej na nią wiązki światła spolaryzowanego w prawą lub lewą stronę. To tutaj właśnie używamy nazwy cząsteczka lewoskrętna lub cząsteczka prawoskrętna. Skręcalność optyczna nie ma bezpośredniego związku z stereoizomerią czyli literką L lub D przy nazwie.
Żeby było śmieszniej to tak naprawdę cząsteczka kwasu L askorbinowego czyli naszej witaminy C skręca płaszczyznę polaryzacji światła w prawo, jest więc &lt;strong&gt;prawoskrętna!!!&lt;/strong&gt;&lt;br /&gt;
&lt;strong&gt;Nie istnieje lewoskrętna witamina C!!!&lt;/strong&gt;&lt;/p&gt;

&lt;h2 class=&quot;R24&quot; id=&quot;coś-na-temat-suplementacji&quot;&gt;Coś na temat suplementacji&lt;/h2&gt;

&lt;p&gt;Zawsze podkreślam, że najlepiej przyswajalne i najzdrowsze są naturalne witaminy pochodzące ze zróżnicowanej, zdrowej diety. Jeśli już sięgamy po tabletki typu witamina c lub multiwitamina to pamiętajmy, że nie są to cukierki, nie można bezkarnie zjadać ich w dużych ilościach. Nadmiar witaminy C może być przyczyną kamieni nerkowych. &lt;strong&gt;Osoba dorosła nie powinna przekraczać dawki 1000mg na dobę.&lt;/strong&gt;&lt;br /&gt;
W związku z tym, że witamina C, czyli kwas askorbinowy jest często stosowanym &lt;strong&gt;konserwantem żywności (kod E300)&lt;/strong&gt; to nie grozi nam, w obecnych czasach, jej niedobór. W związku z tym dodatkowa suplementacja witaminy C u osoby zdrowej, odżywiającej się prawidłowo, jest niepotrzebna.&lt;/p&gt;

</description>
        <pubDate>Thu, 26 Apr 2018 10:00:00 +0200</pubDate>
        <link>http://www.koniczynka-med.pl/2018/04/26/witamina-c.html</link>
        <guid isPermaLink="true">http://www.koniczynka-med.pl/2018/04/26/witamina-c.html</guid>
        
        
      </item>
    
      <item>
        <title>Zapalenie krtani</title>
        <description>&lt;p&gt;Zapalenie krtani jest częstą chorobą wirusową wywołaną przez wiele rodzajów wirusów. Najczęściej wywołują ją wirusy (wirus paragrypy, wirus grypy typu A lub B, adenowirus, wirus RS, metapneumowirus). Wirusy wnikają w błonę śluzową krtani i uszkadzają ją. Organizm broniąc się  doprowadza do obrzęku ścian krtani. Krtań u dzieci jest naturalnie wąska i w momencie obrzęku jej światło, czyli środek staje się jeszcze mniejszy. Przepływ powietrza przez krtań do płuc zostaje utrudniony, a w najcięższych przypadkach w ogóle niemożliwy i dziecko zaczyna się dusić.&lt;/p&gt;

&lt;h2 class=&quot;R24&quot; id=&quot;kto-choruje&quot;&gt;Kto choruje?&lt;/h2&gt;

&lt;p&gt;Najczęściej chorują dzieci w wieku od 6 miesięcy do 5 lat. Najwięcej zachorowań notuje się w okresie od października do kwietnia. Sprzyja temu okres infekcyjny oraz suche, ciepłe powietrze, jakie mamy w domach w okresie grzewczym.&lt;/p&gt;

&lt;h2 class=&quot;R24&quot; id=&quot;jakie-są-objawy&quot;&gt;Jakie są objawy?&lt;/h2&gt;

&lt;p&gt;Zapalenie krtani &lt;strong&gt;atakuje nagle&lt;/strong&gt;, nie da się go przewidzieć. Najczęściej pierwszy atak jest &lt;strong&gt;w nocy lub nad ranem&lt;/strong&gt;. Dziecko zaczyna kaszleć suchym, przypominającym szczekanie psa kaszlem. Następnie słychać przy wdechu świst zwany &lt;strong&gt;stridorem&lt;/strong&gt;. Niekiedy głośny przepływ powietrza słychać w czasie wdechu i wydechu. Częstość oddechów ulega przyspieszeniu, młodsze dzieci uruchamiają dodatkowe mięśnie oddechowe. Widać to po wciąganiu przepony i międzyżebrzy. Są to widoczne pomiędzy żebrami oraz w miejscu przebiegu przepony, czyli tam, gdzie kończy się klatka piersiowa, zapadania się skóry przy każdym wdechu.&lt;/p&gt;

&lt;p&gt;&lt;strong&gt;Objawy:&lt;/strong&gt;&lt;br /&gt;
-Szczekający kaszel&lt;br /&gt;
-Przyspieszenie oddechów&lt;br /&gt;
-Świst wdechowy&lt;br /&gt;
-Zaciąganie przepony i międzyżebrzy u młodszych dzieci&lt;br /&gt;
-Przy znacznych zaburzeniach oddychania sinica skóry&lt;br /&gt;
-Przy znacznych zaburzeniach oddychania utrata przytomności&lt;/p&gt;

&lt;p&gt;&lt;img src=&quot;/png/krtan.png&quot; alt=&quot;przepona&quot; /&gt;&lt;/p&gt;

&lt;p&gt;&lt;img src=&quot;/png/dusznosc.jpg&quot; alt=&quot;zebra&quot; /&gt;&lt;/p&gt;

&lt;h2 class=&quot;R24&quot; id=&quot;jakie-jest-leczenie-zapalenia-krtani&quot;&gt;Jakie jest leczenie zapalenia krtani?&lt;/h2&gt;

&lt;p&gt;&lt;strong&gt;Po pierwsze:&lt;/strong&gt;&lt;br /&gt;
Zachowaj spokój, uspokój niespokojne lub płaczące dziecko, bo stres nasila objawy. Niespokojne dziecko zawsze będzie gorzej oddychać, jego oddechy będą płytsze i do organizmu będzie dostarczana mniejsza ilość tlenu.&lt;/p&gt;

&lt;p&gt;&lt;strong&gt;Po drugie:&lt;/strong&gt;&lt;br /&gt;
Otwórz okno i stań tam razem z dzieckiem. Suche i ciepłe powietrze jakie mamy w mieszkaniach w okresie zimowym sprzyja większemu obrzękowi krtani.&lt;br /&gt;
Temperatura, w pomieszczeniu gdzie przebywa dziecko z zapaleniem krtani nie może przekraczać &lt;strong&gt;19-20 stopni Celsjusza&lt;/strong&gt;, a nawilżenie powietrza nie powinno spadać poniżej 60 procent.&lt;/p&gt;

&lt;p&gt;&lt;strong&gt;Po trzecie:&lt;/strong&gt;&lt;br /&gt;
Jeśli posiadasz w domu leki zawierające &lt;strong&gt;budezonid&lt;/strong&gt; (Nebbud, Pulmicort, Benodil, Budixon Neb) wykonaj inhalację z &lt;strong&gt;całej ampułki zawierającej 0,5mg/ml&lt;/strong&gt;, a po półgodzinie drugą taką samą inhalacje. Najczęściej już po pierwszej inhalacji widać dużą poprawę.&lt;/p&gt;

&lt;p&gt;&lt;strong&gt;Po czwarte:&lt;/strong&gt;&lt;br /&gt;
Kontynuuj inhalacje z leku przez najbliższe 3 dni &lt;strong&gt;1 ampułka co 12 godzin&lt;/strong&gt;.&lt;br /&gt;
Inhalacje w czasie płaczu nie mają najmniejszego sensu, gdyż wówczas lek nie dociera do miejsc gdzie powinien. Dziecko w czasie płaczu długo wydycha powietrze, a wdech jest szybki i płytki, co nie pozwala lekowi na prawidłowe przedostanie się do dróg oddechowych.&lt;/p&gt;

&lt;p&gt;&lt;strong&gt;Uwaga, jeśli pomimo inhalacji dziecko nadal ma objawy duszności należy jak najszybciej udać się do szpitala, gdzie będzie możliwość podaży leków dożylnie. Niewielki odsetek dzieci (1%) w trakcie zapalenia krtani ma tak silny obrzęk krtani, że wymaga hospitalizacji na oddziale intensywnej terapii, dlatego wnikliwa obserwacja objawów przez rodzica jest bardzo istotna, aby w porę zastosować odpowiednie leczenie.&lt;/strong&gt;&lt;/p&gt;

&lt;p&gt;Wirusowego zapalenia krtani nie należy mylić z bakteryjnym, które dzięki szczepieniom jest w Polsce w chwili obecnej niezwykle rzadkie.&lt;/p&gt;

</description>
        <pubDate>Wed, 28 Mar 2018 10:00:00 +0200</pubDate>
        <link>http://www.koniczynka-med.pl/2018/03/28/zapalenie-krtani.html</link>
        <guid isPermaLink="true">http://www.koniczynka-med.pl/2018/03/28/zapalenie-krtani.html</guid>
        
        
      </item>
    
      <item>
        <title>Poliomyelitis, czyli choroba Heinego-Medina, nagminne porażenie dziecięce</title>
        <description>&lt;p&gt;Poliomyelitis czyli Choroba Heinego-Medina, nagminne porażenie dziecięce przez wieki była bardzo rozpowszechnioną, niosącą kalectwo chorobą zakaźną. Do dnia dzisiejszego w części państw Afryki sieje spustoszenie wśród dzieci, przyczyniając się do ich zgonu lub ciężkiej niepełnosprawności. Przed powszechnymi szczepieniami w Polsce dochodziło do epidemii. Największe miały miejsce w 1951 i 1958 roku (ponad 6tys zachorowań).&lt;br /&gt;
Dzięki szczepieniom ochronnym prowadzonym w wielu krajach udało się ograniczyć liczbę zachorowań o 99%. Dzięki wieloletnim masowym szczepieniom, ryzyko zachorowania na poliomyelitis w Polsce w chwili obecnej jest bliskie zeru. Ale wszystko się zmieni za sprawą ruchów antyszczepionkowych.&lt;/p&gt;

&lt;p&gt;&lt;img src=&quot;/png/Polio1.jpg&quot; alt=&quot;polio1&quot; /&gt;&lt;/p&gt;

&lt;p&gt;Nadal wirus polio rozprzestrzenia się na terenach Azji i Afryki. Wystarczy chwila, aby został ponownie zawleczony do Europy. W momencie, gdy większość ludzi jest zaszczepiona, epidemia nam nie grozi, ale niezaszczepione dzieci mogą zachorować. I to nie tylko te, których rodzice świadomie nie zaszczepili, ale również takie, które nie mogą być zaszczepione z innych przyczyn. &lt;strong&gt;Im więcej niezaszczepionych, tym większe ryzyko epidemii.&lt;/strong&gt;&lt;/p&gt;

&lt;h2 class=&quot;R24&quot; id=&quot;co-wywołuje-poliomyelitis&quot;&gt;Co wywołuje Poliomyelitis?&lt;/h2&gt;

&lt;p&gt;Chorobę Heinego-Medina wywołują 3 typy poliowirusów należące do rodziny Picornaviride. Nazywane są one &lt;strong&gt;wirusami “dzikimi”&lt;/strong&gt;. Wnikając do organizmu rozprzestrzeniają się we krwi chorego i tą drogą przenoszą do licznych narządów, w tym układu nerwowego. Do 2016 roku w Polsce można było jeszcze spotkać wirusa szczepionkowego. Wirus ten powstawał w jelicie u osoby zaszczepionej szczepionką atenuowaną OPV, która była w użyciu dla dzieci w 6 roku życia. Takie dziecko po szczepieniu przez 1-3 dni “produkowało “ niewielką ilość wirusa w swoim układzie pokarmowym i mógło być źródłem zarażenia dla osób nieszczepionych. W przeciwieństwie do wirusa dzikiego, ryzyko, że wirus ze szcepionki OPV wniknie do krwi sczepionego dziecka wynosiło niecałe 4 osoby na 10 milionów zaszczepionych. Od 2016 roku w Polsce w użyciu są tylko i wyłącznie szczepionki inaktywowane IPV, które nie stanowią zagrożenia dla nieszczepionych dzieci z otoczenia osoby zaszczepionej. Po szczepieniu u dziecka nie dochodzi do pojawienia się wirusa w przewodzie pokarmowym i jego wydalania, więc dziecko zaszczepione IPV nie jest w stanie zarazić innych.&lt;/p&gt;

&lt;h2 class=&quot;R24&quot; id=&quot;jakie-są-objawy&quot;&gt;Jakie są objawy?&lt;/h2&gt;

&lt;p&gt;Zanim pojawią się pierwsze objawy od wniknięcia wirusa do organizmu mija około 9-12 dni.&lt;/p&gt;

&lt;p&gt;Wyróżniamy kilka postaci Poliomyelitis. &lt;br /&gt;
-&lt;strong&gt;Postać bezobjawowa&lt;/strong&gt;, na szczęście najczęstsza (90-95%przypadków)&lt;br /&gt;
-&lt;strong&gt;Postać poronna&lt;/strong&gt;: chory ma niewielką gorączkę, objawy podobne do infekcji górnych dróg oddechowych i biegunkę.&lt;br /&gt;
-&lt;strong&gt;Postać oponowa&lt;/strong&gt;, gdzie dochodzi do wirusowego zapalenia opon mózgowo rdzeniowych z wszystkimi objawami (złe samopoczucie, ból głowy, nudności, wymioty), może przechodzić w postać porażenną, ale bardzo rzadko.&lt;br /&gt;
-&lt;strong&gt;Postać porażenna&lt;/strong&gt; - rzadka, gdzie wirus Polio atakuje nerwy. Pojawia się ból mięśni i przeczulica skóry, mięśnie stają się słabe, dziecko nie potrafi siedzieć prosto bez podparcia, musi użyć dodatkowych mięśni na przykład rąk. Pojawia się wiotkie porażenie mięśni, dziecko nie jest w stanie poruszyć najczęściej kończynami. Niedowład najczęściej jest niesymetryczny i pojawia się w mięśniach bliżej osi ciała. W okresie zdrowienia część niedowładów się cofa, ale pojawiają się przykurcze, część mięśni ulega zanikowi. Wszystko to powoduje stałe zniekształcenia kończyn i skrzywienia kręgosłupa. Dziecko staje się niepełnosprawne.&lt;br /&gt;
-&lt;strong&gt;Postać opuszkowa (mostowa)&lt;/strong&gt;, gdzie wirus atakuje nerwy czaszkowe oraz ośrodki oddechowe i krążeniowe w mózgu, które odpowiadają za prawidłowe oddychanie oraz krążenie i ciśnienie krwi. Dziecko wymaga sztucznego podtrzymywania życia za pomocą różnych maszyn. Często ta postać kończy się śmiercią.&lt;br /&gt;
-&lt;strong&gt;Postać porażeń wstępujących (Landry)&lt;/strong&gt; - zaczyna się od porażenia kończyn dolnych, następnie porażenie atakuje coraz wyższe partie ciała i kończy się porażeniem krążeniowo- oddechowym.&lt;br /&gt;
-&lt;strong&gt;Postać mózgowa&lt;/strong&gt; przebiega z zaburzeniami świadomości, utratą przytomności, funkcje mózgu zostają zatrzymane, często kończy się śmiercią.&lt;/p&gt;

&lt;p&gt;&lt;img src=&quot;/png/polio2.jpg&quot; alt=&quot;polio2&quot; /&gt;&lt;/p&gt;

&lt;p class=&quot;display-inline&quot;&gt;&lt;img src=&quot;/png/polio6.jpg&quot; alt=&quot;polio6&quot; /&gt; &lt;img src=&quot;/png/polio4.jpg&quot; alt=&quot;polio4&quot; /&gt;&lt;/p&gt;

&lt;h2 class=&quot;R24&quot; id=&quot;jak-długo-chory-człowiek-może-zarażać-innych&quot;&gt;Jak długo chory człowiek może zarażać innych?&lt;/h2&gt;

&lt;p&gt;Wirus dziki po wniknięciu do organizmu rozprzestrzenia się we krwi i tą drogą dociera do wielu narządów. Pojawia się w ślinie chorego, wydzielinie z dróg oddechowych, a także w kale. Osoba, do organizmu której wniknął wirus, zaraża otoczenie od kilku dni przed pojawieniem się pierwszych objawów u niej samej, do 6 tygodni po ustąpieniu objawów choroby, Bo tak długo wirus wydzielany jest z kałem osoby zarażonej polio.&lt;br /&gt;
Dlatego osoby nieszczepione, a już zakażone, mogą nieświadomie wsiąść w samolot i przylecieć do kraju, gdzie polio nie występuje i zarazić innych. Nikt na lotnisku, czy w samolocie nie zorientuje się, że taka osoba jest chora, bo nie ma jeszcze żadnych objawów.&lt;/p&gt;

&lt;h2 class=&quot;R24&quot; id=&quot;jakie-są-powikłania&quot;&gt;Jakie są powikłania?&lt;/h2&gt;

&lt;p&gt;-zapalenie mózgu&lt;br /&gt;
-zapalenie opon mózgowo-rdzeniowych&lt;br /&gt;
-zapalenie płuc&lt;br /&gt;
-zaburzenia oddychania i krążenia&lt;br /&gt;
-porażenie mięśni oddechowych&lt;br /&gt;
-trwałe kalectwo&lt;br /&gt;
-śmierć&lt;/p&gt;

&lt;p&gt;&lt;img src=&quot;/png/polio5.jpg&quot; alt=&quot;polio5&quot; /&gt;&lt;/p&gt;

&lt;h2 class=&quot;R24&quot; id=&quot;kto-jest-najbardziej-narażony-na-chorobę&quot;&gt;Kto jest najbardziej narażony na chorobę?&lt;/h2&gt;

&lt;p&gt;Najbardziej narażone są osoby, które &lt;strong&gt;nie zostały zaszczepione&lt;/strong&gt;.&lt;/p&gt;

&lt;p&gt;&lt;img src=&quot;/png/polio3.jpg&quot; alt=&quot;polio3&quot; /&gt;&lt;/p&gt;

&lt;h2 class=&quot;R24&quot; id=&quot;jak-zapobiegać-poliomyelitis-i-jej-powikłaniom&quot;&gt;Jak zapobiegać Poliomyelitis i jej powikłaniom?&lt;/h2&gt;

&lt;p&gt;Jest tylko jeden sposób: SZCZEPIENIA.&lt;/p&gt;

&lt;p&gt;W użyciu na świecie są dwa rodzaje szczepionek:&lt;br /&gt;
&lt;strong&gt;- IPV -&lt;/strong&gt; zawiera wirusy inaktywowane i stosowana była u niemowląt,&lt;br /&gt;
&lt;strong&gt;- OPV -&lt;/strong&gt; zawierająca wirusy atenuowane, która była stosowana w Polsce u dzieci doustnie w 6 roku życia jako szczepienie przypominające.&lt;br /&gt;
Od 2016 roku w Polsce w użyciu są tylko i wyłącznie szczepionki inaktywowane IPV, które nie stanowią zagrożenia dla nieszczepionych dzieci z otoczenia osoby zaszczepionej. Po szczepieniu u dziecka nie dochodzi do pojawienia się wirusa w przewodzie pokarmowym i jego wydalania, więc dziecko zaszczepione IPV nie jest w stanie zarazić innych.&lt;/p&gt;

</description>
        <pubDate>Sat, 10 Mar 2018 09:00:00 +0100</pubDate>
        <link>http://www.koniczynka-med.pl/2018/03/10/poliomyelitis.html</link>
        <guid isPermaLink="true">http://www.koniczynka-med.pl/2018/03/10/poliomyelitis.html</guid>
        
        
      </item>
    
      <item>
        <title>Odra</title>
        <description>&lt;h2 class=&quot;R24&quot; id=&quot;co-wywołuje-odrę&quot;&gt;Co wywołuje odrę?&lt;/h2&gt;

&lt;p&gt;Odrę wywołuje wirus o nazwie Morbillivirus z rodziny wirusów Paramyxoviridae. Wirus jest wydzielany ze śliną, wydzieliną z nosa, moczem i kałem, a także występuje we krwi zarażonej osoby. Wszystko to powoduje, że odra jest bardzo zakaźną chorobą i przed erą powszechnych szczepień była odpowiedzialna za wiele epidemii.&lt;/p&gt;

&lt;h2 class=&quot;R24&quot; id=&quot;jakie-są-objawy&quot;&gt;Jakie są objawy?&lt;/h2&gt;

&lt;p&gt;W przebiegu odry wyróżniamy 4 okresy:&lt;br /&gt;
&lt;strong&gt;Okres wylęgania&lt;/strong&gt;: może trwać od 9 do 11 dni, w tym czasie wirus po wniknięciu do organizmu zaczyna atakować komórki i się namnażać. Może temu towarzyszyć gorsze samopoczucie, gorszy apetyt, ale najczęściej okres wylęgania przebiega bezobjawowo. Osoba zarażona, nie wie, że w jej organizmie przebywa wirus odry.&lt;/p&gt;

&lt;p&gt;&lt;strong&gt;Okres zwiastunowy/ nieżytowy&lt;/strong&gt;: trwa zazwyczaj 3-4 dni. Pojawia się &lt;strong&gt;gorączka&lt;/strong&gt; powyżej 39 stopni, &lt;strong&gt;katar, suchy, męczący kaszel&lt;/strong&gt; oraz &lt;strong&gt;zapalenie spojówek&lt;/strong&gt; z towarzyszącym &lt;strong&gt;łzawieniem&lt;/strong&gt; i &lt;strong&gt;światłowstrętem&lt;/strong&gt;. W tym czasie (w 2-3 dniu) po wewnętrznej stronie policzków pojawiają się charakterystyczne &lt;em&gt;plamki Koplika-Fiłatowa&lt;/em&gt;, bardzo charakterystyczne dla odry. Są to białe kropeczki z czerwoną obwódką. Znikają jednak bardzo szybko po dobie lub dwóch i można łatwo przegapić ich istnienie.&lt;br /&gt;
&lt;img src=&quot;/png/plamkikoplika.jpg&quot; alt=&quot;plamkikopika&quot; /&gt;&lt;/p&gt;

&lt;p&gt;Około 2-3 dnia gorączka narasta jeszcze bardziej, często sięgając 40 stopni, stan ogólny bardzo się pogarsza, dziecko jest &lt;strong&gt;apatyczne&lt;/strong&gt;, nie chce jeść, mogą pojawić się objawy &lt;strong&gt;zapalenia oskrzeli lub płuc, duszność&lt;/strong&gt;. Dziecko może majaczyć, czasem dochodzi do &lt;strong&gt;drgawek&lt;/strong&gt;.&lt;/p&gt;

&lt;p&gt;&lt;strong&gt;Okres wysypkowy&lt;/strong&gt;: trwa około 3-4 dni, w tym czasie pojawia się charakterystyczna odrowa wysypka. Początkowo na twarzy, następnie reszcie ciała i kończynach na końcu. Najczęściej dopiero w tym czasie następuje rozpoznanie choroby. Wysypka początkowo jest drobna, różowa, następnie pojawiają się &lt;strong&gt;żywoczerwone, zlewające się plamy&lt;/strong&gt;. Wysypka ustępując w ciągu kilku dni pozostawia po sobie brunatne przebarwienia na skórze. Miejsca te następnie złuszczają się, często można odrywać grube płaty naskórka.&lt;br /&gt;
&lt;img src=&quot;/png/odrawys.png&quot; alt=&quot;wysypka1&quot; /&gt;
&lt;img src=&quot;/png/odrawysypka.jpg&quot; alt=&quot;wysypka2&quot; /&gt;&lt;/p&gt;

&lt;p&gt;W czasie pojawienia się wysypki &lt;strong&gt;kaszel zmienia się z suchego w wilgotny&lt;/strong&gt;, mogą pojawić się &lt;strong&gt;krwawienia z nosa&lt;/strong&gt;, a u młodszych dzieci także &lt;strong&gt;wymioty i biegunka&lt;/strong&gt;. Małe dzieci często skarżą się na &lt;strong&gt;ból brzucha&lt;/strong&gt;. W tym czasie może dojść do &lt;strong&gt;zapalenia wyrostka robaczkowego&lt;/strong&gt;.&lt;/p&gt;

&lt;p&gt;&lt;strong&gt;Okres zdrowienia&lt;/strong&gt;: rozpoczyna się po objęciu przez wysypkę kończyn, gorączka ustępuje, poprawia się samopoczucie. Wysypka w ciągu kilku dni ustępuje, początkowo na nogach, rękach, potem tułowiu, na końcu na twarzy. Pojawia się łuszczenie skóry. Osłabienie po odrze może trwać jeszcze przez kilkanaście dni, a &lt;strong&gt;obniżona odporność&lt;/strong&gt; nawet przez kilka tygodni.&lt;/p&gt;

&lt;h2 class=&quot;R24&quot; id=&quot;jak-długo-chory-człowiek-może-zarażać-innych&quot;&gt;Jak długo chory człowiek może zarażać innych?&lt;/h2&gt;

&lt;p&gt;Osoba chora na odrę jest źródłem zakażenia, czyli zaraża innych od 5 dni przed pojawieniem się wysypki i do 3-4 dni po jej pojawieniu się. Osoba taka zaraża więc najczęściej jeszcze przed rozpoznaniem u niej odry, co jest szczególnie niebezpieczne dla małych dzieci, które zetkną się z taką osobą.&lt;/p&gt;

&lt;h2 class=&quot;R24&quot; id=&quot;jakie-są-powikłania&quot;&gt;Jakie są powikłania?&lt;/h2&gt;

&lt;ul&gt;
  &lt;li&gt;&lt;strong&gt;Zapalenie oskrzeli&lt;/strong&gt;&lt;/li&gt;
  &lt;li&gt;&lt;strong&gt;Ciężkie zapalenie płuc&lt;/strong&gt;, które jest najczęstszą przyczyną śmierci wśród dzieci.&lt;/li&gt;
  &lt;li&gt;&lt;strong&gt;Zapalenie krtani&lt;/strong&gt;&lt;/li&gt;
  &lt;li&gt;&lt;strong&gt;Zapalenie ucha środkowego&lt;/strong&gt;&lt;/li&gt;
  &lt;li&gt;&lt;strong&gt;Ostra skaza małopłytkowa&lt;/strong&gt; czyli zaburzenia krzepnięcia krwi z krwotokami&lt;/li&gt;
  &lt;li&gt;&lt;strong&gt;Odrowe zapalenie mózgu&lt;/strong&gt;. Występuje bardzo często. Na 1000 osób chorych na odrę jena będzie miała zapalenie mózgu. U połowy chorych na odrowe zapalenie mózgu dochodzi do nieodwracalnych zmian i upośledzenia czynności układu nerwowego. Około 20 procent chorych na zapalenie mózgu umrze z tego powodu.&lt;/li&gt;
  &lt;li&gt;&lt;strong&gt;Poprzeczne zapalenie rdzenia kręgowego&lt;/strong&gt;&lt;/li&gt;
  &lt;li&gt;&lt;strong&gt;Zespół Guillaina-Barrego&lt;/strong&gt;&lt;/li&gt;
  &lt;li&gt;&lt;strong&gt;Podostre stwardniające zapalenie istoty białej mózgu&lt;/strong&gt;. Ta choroba występuje 1 na 100 tys przypadków odry, ale rozwija się najszybciej dopiero po pół roku od jej przebycia, a nawet 18 lat potem. Im młodsza osoba zachorowała na odrę tym ryzyko rozwoju tej strasznej choroby jest większe. W przebiegu choroby dochodzi do martwicy mózgu, pojawiają się objawy jak przy udarach, drgawki, średni czas przeżycia od pojawienia się objawów wynosi rok.&lt;/li&gt;
&lt;/ul&gt;

&lt;h2 class=&quot;R24&quot; id=&quot;kto-jest-najbardziej-narażony-na-chorobę&quot;&gt;Kto jest najbardziej narażony na chorobę?&lt;/h2&gt;

&lt;p&gt;Najbardziej narażone są &lt;strong&gt;osoby, które nie były szczepione&lt;/strong&gt;. To u nich rozwinie się pełnoobjawowa choroba z możliwymi ciężkimi powikłaniami ze śmiercią włącznie. Osoby chore na odrę są źródłem zarażenia dla innych osób, zwłaszcza tych, które z jakichś względów nie mogą być szczepione, z ciężkimi niedoborami odporności, niemowlęta, dzieci w trakcie leczenia chorób nowotworowych.&lt;/p&gt;

&lt;h2 class=&quot;R24&quot; id=&quot;czy-osoba-szczepiona-może-zachorować-na-odrę&quot;&gt;Czy osoba szczepiona może zachorować na odrę?&lt;/h2&gt;

&lt;p&gt;Szczepienie nie daje 100 procentowej pewności, że na odrę się nie zachoruje, ale znacznie to ryzyko zmniejsza. Dodatkowo ryzyko najcięższych powikłań spada prawie do zera. Osoby szczepione najczęściej na odrę nie zachorują, a jeśli mają tego pecha i pojawią się objawy to są one łagodne, bez tych najcięższych. Ryzyko powikłań u osoby szczepionej jest też minimalne. Wszystkie osoby, które zmarły na odrę w ciągu ostatnich kilku lat były &lt;strong&gt;nieszczepione&lt;/strong&gt;.&lt;/p&gt;

&lt;h2 class=&quot;R24&quot; id=&quot;jak-zapobiegać-odrze-i-jej-powikłaniom&quot;&gt;Jak zapobiegać odrze i jej powikłaniom?&lt;/h2&gt;

&lt;p&gt;Jest tylko jeden sposób: &lt;strong&gt;SZCZEPIENIA&lt;/strong&gt;.&lt;/p&gt;
</description>
        <pubDate>Sun, 25 Feb 2018 09:00:00 +0100</pubDate>
        <link>http://www.koniczynka-med.pl/2018/02/25/odra.html</link>
        <guid isPermaLink="true">http://www.koniczynka-med.pl/2018/02/25/odra.html</guid>
        
        
      </item>
    
      <item>
        <title>Kolka niemowlęca</title>
        <description>&lt;p&gt;Kolka niemowlęca- koszmar wszystkich rodziców. Szacuje się, że kolka niemowlęca dotyczy około 20 procent dzieci, liczba ta jest trudna do ustalenia z uwagi na różne podejście rodziców do płaczu dziecka. Najczęściej płacz zaczyna się po południu lub wieczorem i może przedłużać się do późnych godzin nocnych.&lt;/p&gt;

&lt;h2 class=&quot;R24&quot; id=&quot;kiedy-lekarz-rozpoznaje-kolkę&quot;&gt;Kiedy lekarz rozpoznaje kolkę?&lt;/h2&gt;

&lt;p&gt;Aby rozpoznać kolkę niemowlęcą muszą być spełnione wszystkie poniższe kryteria:&lt;br /&gt;
1)	Objawy rozpoczynają się poniżej 5 miesiąca życia&lt;br /&gt;
2)	Niemowlę prezentuje nawracające lub przedłużające się okresy płaczu, grymaszenia, marudzenia lub rozdrażnienia występujące bez oczywistej przyczyny, którym nie można zapobiec ani zaradzić&lt;br /&gt;
3)	Objawom nie towarzyszą zaburzenia wzrastania, przybieranie na masie ciała jest prawidłowe&lt;br /&gt;
4)	Nie występuje gorączka lub inne choroby, które mogłyby wyjaśniać płacz dziecka&lt;/p&gt;

&lt;h2 class=&quot;R24&quot; id=&quot;jakie-są-przyczyny-kolki-niemowlęcej&quot;&gt;Jakie są przyczyny kolki niemowlęcej?&lt;/h2&gt;

&lt;p&gt;Niestety jeszcze nikt nie odkrył przyczyny kolki, wydaje się, iż u różnych dzieci może ona mieć różne podłoże, dlatego tak trudno jest się jej pozbyć.&lt;/p&gt;

&lt;p&gt;Oto lista największych podejrzanych:&lt;/p&gt;
&lt;ul&gt;
  &lt;li&gt;Nadmierna produkcja gazów w jelitach, które powodują wzdęcia i dyskomfort u dziecka, co często kończy się drażliwością lub płaczem&lt;/li&gt;
  &lt;li&gt;Nadmierna perystaltyka, jelita nadmiernie się kurczą i rozkurczają powodując nieprzyjemne doznania w brzuszku&lt;/li&gt;
  &lt;li&gt;Nietolerancja laktozy&lt;/li&gt;
  &lt;li&gt;Nieprawidłowe karmienie, gdzie dziecko w trakcie picia mleka połyka duże ilości powietrza&lt;/li&gt;
  &lt;li&gt;Zaburzenia w mikroflorze jelit, czyli nieprawidłowy skład lub ilość dobrych bakterii zasiedlających jelita dziecka&lt;/li&gt;
  &lt;li&gt;Niedojrzałość układu nerwowego niemowlęcia&lt;/li&gt;
  &lt;li&gt;Alergia na białko mleka krowiego&lt;/li&gt;
  &lt;li&gt;Zaburzenia wydzielania hormonów: motyliny, serotoniny, melatoniny&lt;/li&gt;
  &lt;li&gt;Nieprawidłowe interakcje z rodzicami&lt;/li&gt;
  &lt;li&gt;Stresująca atmosfera w rodzinie&lt;/li&gt;
  &lt;li&gt;Bardzo zestresowana, martwiąca się o wszystko mama&lt;/li&gt;
  &lt;li&gt;Przemoc domowa&lt;/li&gt;
  &lt;li&gt;Palenie tytoniu przez rodziców&lt;/li&gt;
&lt;/ul&gt;

&lt;h2 class=&quot;R24&quot; id=&quot;jak-można-pomóc-dziecku&quot;&gt;Jak można pomóc dziecku?&lt;/h2&gt;

&lt;p&gt;W związku z tym, że przyczyny kolki są różne i nie do końca poznane, bardzo ciężko jest się pozbyć kolki i ulżyć dziecku. Czasami trzeba próbować wielu sposobów, zanim trafi się na ten właściwy. Jeśli próbujemy walczyć z kolką za pomocą leków, to wypróbujmy je po kolei, nie wszystkie naraz, gdyż interakcje między nimi mogą tylko dziecku zaszkodzić, a nie pomóc.&lt;/p&gt;

&lt;p&gt;Oto lista sposobów do wypróbowania:&lt;/p&gt;

&lt;p&gt;Przyjrzyj się czy dziecko nie pije mleka zbyt łapczywie, jeśli tak to zmień pozycję karmienia z piersi, przystawiaj częściej zanim dziecko poczuje bardzo silny głód, przed przystawieniem dziecka użyj laktatora, aby pierwsze porcje mleka wydostające się z piersi pod dużym ciśnieniem nie zmuszały niemowlęcia do łapczywego ich połykania. Po kilkunastu sekundach wypływ z piersi najczęściej się uspokaja i można przystawić dziecko. Jeśli karmisz z butelki można pomyśleć o zmianie smoczka na inny.&lt;/p&gt;

&lt;p&gt;Jeśli karmisz piersią przyjrzyj się swojej diecie, zrezygnuj z pokarmów ostro przyprawionych, fast foodów, zwróć uwagę, czy twoje posiłki nie zawierają wzmacniaczy smaku i zapachu. Czasem trzeba przejść na dietę bezmleczną. Gdy zdecydujesz się na ten krok i wyeliminujesz nabiał z jadłospisu, pamiętaj o suplementacji wapnia. Jeśli, pomimo stosowania diety bezmlecznej przez 2 tygodnie, nie widać poprawy w zachowaniu dziecka, należy powrócić do diety z zawartością mleka.&lt;/p&gt;

&lt;p&gt;Herbatka z kopru włoskiego, ale taka bez dodatku cukru. Niestety na rynku jest bardzo dużo herbatek dla niemowląt, które są tak naprawdę cukrem z minimalną ilością ziół, takie pseudo herbatki na pewno nie pomogą, a mogą tylko zaszkodzić. Zwróć baczną uwagę na skład.&lt;/p&gt;

&lt;p&gt;Zastosuj probiotyki zawierające bakterie Lactobacillus reuteri lub Lactobacillus rhamnosus GG (preparaty BioGaia, Dicoflor, LoGGic). Szczepy te posiadają największą liczbę badań pozytywnie oceniających ich skuteczność w poprawie flory bakteryjnej jelit. Żeby ocenić czy preparaty te pomagają naszemu dziecku trzeba je stosować przez co najmniej tydzień.&lt;/p&gt;

&lt;p&gt;Podaj preparaty zawierające simetykon (Espumisan, Infacol i inne), który rozbija nagromadzone pęcherzyki gazu w jelitach. Jeśli po zastosowaniu preparatu nie ma widocznej poprawy w ciągu kilku dni, to należy zastosować maksymalną dopuszczalną dawkę, gdy i ta nie pomaga to znaczy, że zbyt duża ilość gazów nie jest przyczyną kolki u dziecka i nie należy stosować dłużej simetykonu.&lt;/p&gt;

&lt;p&gt;Zastosuj masaże i ciepłe okłady brzuszka. Masujemy ruchami okrężnymi od strony prawej w kierunku lewej nigdy odwrotnie. Można położyć maluszka na brzuszku i lekko uciskając na pupę kołysać dziecko na boki. Gdy maluch chce być na rękach zastosuj chwyt pod brzuszkiem delikatnie go uciskając.&lt;/p&gt;

&lt;p&gt;Kąpiele w ciepłej wodzie, które działają rozluźniająco.&lt;/p&gt;

&lt;p&gt;Staraj się nie denerwować, twój spokój pomoże dziecku się uspokoić.&lt;/p&gt;

&lt;p&gt;Zastosuj dźwięki odwracające uwagę od przykrych dolegliwości: suszarka, odkurzacz, muzyka relaksacyjna, odgłos wodospadu, burzy. Każde dziecko jest inne i inne dźwięki będzie preferować, trzeba wypróbować wiele różnych.&lt;/p&gt;

&lt;p&gt;Sposób dla posiadających auto, dużo wolnego czasu i bardzo zdesperowanych- jazda samochodem. Wiele dzieci w czasie jazdy samochodem wycisza się, uspokaja i zasypia.&lt;/p&gt;

&lt;p&gt;Jeśli karmisz dziecko mlekiem modyfikowanym możesz spróbować zmienić mieszankę na  hipoalergiczną lub typu comfort, a gdy to nie pomaga na mleko o znacznym stopniu hydrolizy z obniżoną ilością laktozy, przystosowane do karmienia niemowląt z alergią na białko mleka krowiego (Bebilon Pepti, Nutramigen). Tutaj także wymagane jest karmienie jednym rodzajem mleka przez co najmniej tydzień zanim stwierdzi się, że nie przynosi to ulgi dziecku.&lt;/p&gt;

&lt;p&gt;Aby wypróbować wszystkie sposoby potrzebne są ogromne pokłady cierpliwości, o które ciężko w sytuacji kryzysowej. Zachowanie spokoju, pozytywne myślenie jest podstawą, aby wygrać walkę z trudnym przeciwnikiem, jakim jest kolka niemowlęca.&lt;/p&gt;

</description>
        <pubDate>Mon, 12 Feb 2018 09:00:00 +0100</pubDate>
        <link>http://www.koniczynka-med.pl/2018/02/12/kolka.html</link>
        <guid isPermaLink="true">http://www.koniczynka-med.pl/2018/02/12/kolka.html</guid>
        
        
      </item>
    
      <item>
        <title>Ile płynów powinno spożywać dziecko w ciągu dnia</title>
        <description>&lt;h2 class=&quot;R24&quot; id=&quot;zapotrzebowanie-na-płyny&quot;&gt;Zapotrzebowanie na płyny&lt;/h2&gt;

&lt;p&gt;Organizm dorosłego człowieka składa się w 60 procentach z wody. Dziecko objętościowo ma tej wody jeszcze więcej. Płyny możemy dostarczać sobie na dwa sposoby: pijąc po prostu wodę, mleko, jedząc zupę lub jedząc produkty bogate w wodę jak owoce i warzywa. Bardzo bogate w wodę są arbuz, truskawki, jabłka, ale także papryka, pomidor czy cukinia.&lt;/p&gt;

&lt;h2 class=&quot;R24&quot; id=&quot;ile-wody-potrzebuje-zdrowy-człowiek&quot;&gt;Ile wody potrzebuje zdrowy człowiek?&lt;/h2&gt;

&lt;p&gt;Istnieje wzór, który ułatwia oszacowanie ile wody (zawartej zarówno w pokarmach stałych jak i płynach) potrzebuje organizm w zależności od masy ciała.&lt;/p&gt;

&lt;p&gt;&lt;strong&gt;3-10kg&lt;/strong&gt;&lt;br /&gt;
Dziecko o wadze do 10 kg potrzebuje &lt;strong&gt;100ml płynów na każdy kilogram masy ciała&lt;/strong&gt;, czyli niemowlę ważące 7 kilogramów potrzebuje minimum 700ml wody najczęściej w postaci mleka. Ilość ta może ulec zwiększeniu na przykład w czasie upałów, gdy woda jest tracona w trakcie pocenia się.&lt;/p&gt;

&lt;p&gt;&lt;strong&gt;11-20kg&lt;/strong&gt;&lt;br /&gt;
Gdy dziecko waży powyżej 10 kilogramów to do 1000ml (100ml x 10kg) dodajemy po 50ml na każdy kilogram powyżej tych 10kg.&lt;br /&gt;
Przykład:&lt;br /&gt;
dziecko waży 13kg czyli 1000ml plus 50ml x 3kg = 1000 + 150= 1150ml&lt;br /&gt;
dziecko o wadze 13kg potrzebuje minimum 1150ml płynów na dobę w różnej postaci&lt;br /&gt;
dziecko waży 17 kg czyli 1000ml plus 50ml x 7kg = 1000 + 350ml =1350ml&lt;br /&gt;
dziecko o wadze 17 kg potrzebuje minimum 1350ml płynów na dobę w różnej postaci&lt;/p&gt;

&lt;p&gt;&lt;strong&gt;ponad 20kg&lt;/strong&gt;&lt;br /&gt;
Gdy dziecko waży ponad 20kg to do 1500ml dodajemy po 20ml na każdy kilogram powyżej 20 kilogramów.&lt;br /&gt;
Przykład:&lt;br /&gt;
dziecko waży 26kg czyli 1500ml plus 20ml X 6kg = 1500 + 120 = 1620ml&lt;br /&gt;
dziecko o wadze 26kg potrzebuje minimum 1620ml płynów na dobę w różnej postaci&lt;br /&gt;
dziecko waży 32kg czyli 1500ml plus 20ml X 12kg = 1500 + 240 = 1740ml&lt;br /&gt;
dziecko o wadze 32kg potrzebuje minimum 1740ml płynów na dobę w różnej postaci&lt;/p&gt;

&lt;p&gt;Zdrowy dorosły człowiek w komfortowym środowisku nie powinien przekraczać 2500ml czyli 2 i pół litra płynów na dobę.&lt;/p&gt;

&lt;h2 class=&quot;R24&quot; id=&quot;zapotrzebowanie-na-płyny-w-czasie-choroby&quot;&gt;Zapotrzebowanie na płyny w czasie choroby&lt;/h2&gt;

&lt;p&gt;&lt;strong&gt;Gorączka&lt;/strong&gt;&lt;/p&gt;

&lt;p&gt;W trakcie choroby dochodzi do wzrostu ciepłoty ciała, zwiększone jest parowanie i pojawiają się poty. Dziecko traci więcej wody. Należy wówczas zwiększyć ilość podawanych płynów.&lt;br /&gt;
Każdy stopień powyżej 37 stopnia zwiększa dobowe zapotrzebowanie o około 12 % na każdy stopień.  Dla ułatwienia, można zapamiętać &lt;strong&gt;10 procent&lt;/strong&gt;.&lt;br /&gt;
Czyli dziecko o wadze 10 kg ma podstawowe zapotrzebowanie 1000ml, ale jeśli gorączkuje do 40 stopni to powinniśmy dodatkowo podać 10% z 1000ml czyli 100ml na każdy 1 stopień czyli 100ml x 3 =300ml płynów.&lt;br /&gt;
Dla dziecka o wadze 15 kg dobowe zapotrzebowanie na płyny wynosi 1250ml. Gdyby to samo dziecko gorączkowało do 39 stopni to jego dobowe zapotrzebowanie wzrosłoby o 10% z 1250 razy 2, bo 2 stopnie ponad 37. 10% z 1250 to 125ml x 2 to 250ml. Dobowe zapotrzebowanie wynosi już 1500ml.&lt;/p&gt;

&lt;p&gt;&lt;strong&gt;Biegunka&lt;/strong&gt;&lt;/p&gt;

&lt;p&gt;W czasie biegunki najlepiej podawać płyny nawadniające specjalnie do tego przeznaczone takie jak Orsalit, Gastrolit itp. Ich smak może jednak nie przypaść dziecku do gustu, wówczas po prostu podajemy płyny przeznaczone dla dzieci, które dziecko lubi. Zakazane są tylko świeże soki owocowe, zwłaszcza jabłkowy, gdyż nasilają one jeszcze bardziej biegunkę.&lt;br /&gt;
O ile wzrasta zapotrzebowanie na płyny?&lt;br /&gt;
Dla dziecka poniżej 2 roku życia powinniśmy podać dodatkowo &lt;strong&gt;50-100ml płynów na każdy wodnisty stolec&lt;/strong&gt;.&lt;br /&gt;
Dzieci od 2 roku życia powinny dostać od &lt;strong&gt;100 do 200ml płynów więcej na każdy wodnisty stolec.&lt;/strong&gt;&lt;/p&gt;

&lt;p&gt;W czasie choroby, aby nie dopuścić do odwodnienia najlepiej jest podawać płyny w małych ilościach, ale często, nawet co 5-10 minut.&lt;/p&gt;

</description>
        <pubDate>Sun, 04 Feb 2018 12:00:42 +0100</pubDate>
        <link>http://www.koniczynka-med.pl/2018/02/04/zapotrzebowanie-na-plyny.html</link>
        <guid isPermaLink="true">http://www.koniczynka-med.pl/2018/02/04/zapotrzebowanie-na-plyny.html</guid>
        
        
      </item>
    
      <item>
        <title>Co powoduje palenie papierosów w mieszkaniu, gdzie przebywają dzieci? </title>
        <description>&lt;p&gt;W Polsce około 3 miliony dzieci jest biernymi palaczami. To znaczy, że pomimo tego, iż same nie palą to przebywają w środowisku, w którym chociaż jedna osoba pali. Dym tytoniowy osadza się na ubraniach, meblach, ścianach… Palacz, który ma w związku z paleniem przytłumiony zmysł węchu nawet tego nie wyczuje. Dziecko, przebywając w takim domu, nie tylko wdycha dym, ale także zjada go dotykając mebli.&lt;/p&gt;

&lt;h2 class=&quot;R24&quot; id=&quot;co-zawiera-dym-tytoniowy&quot;&gt;Co zawiera dym tytoniowy?&lt;/h2&gt;

&lt;p&gt;Dym, który ulatnia się z papierosa zawiera 35 razy więcej tlenku węgla i 4 razy więcej nikotyny niż ten wdychany przez palacza. Dlaczego? Bo palacz zaciąga go przez filtr, który w pewnym stopniu go oczyszcza, natomiast dziecko, które jest obok, oddycha wszystkim co z papierosa ulatuje. Dodatkowo w dymie kryje się wiele substancji rakotwórczych, toksycznych i alergizujących.&lt;/p&gt;

&lt;h2 class=&quot;R24&quot; id=&quot;wpływ-dymu-na-organizm-człowieka-zwłaszcza-dziecka&quot;&gt;Wpływ dymu na organizm człowieka, zwłaszcza dziecka&lt;/h2&gt;

&lt;p&gt;Dym tytoniowy u dzieci bez problemu wywołuje łzawienie oczu, kaszel. Najgorsze jednak jest to, że toksyczne działanie dymu papierosowego nie ustaje z chwilą zgaszenia papierosa i wywietrzenia pomieszczenia.&lt;br /&gt;
Substancje zawarte w papierosach na 8 godzin zatrzymują delikatny nabłonek migawkowy w drogach oddechowych. Nabłonek ten dzięki swoim mikroskopijnym ruchom oczyszcza drogi oddechowe ze śluzu i zawartych w nim wirusów i bakterii. Układ oddechowy staje się bezbronny na &lt;strong&gt;8 godzin&lt;/strong&gt;, w czasie których wszelkie wirusy i bakterie mogą sobie swobodnie wnikać w głąb oskrzeli i płuc.&lt;/p&gt;

&lt;h2 class=&quot;R24&quot; id=&quot;jakie-są-tego-skutki&quot;&gt;Jakie są tego skutki?&lt;/h2&gt;

&lt;p&gt;&lt;strong&gt;Zapalenia płuc i oskrzeli&lt;/strong&gt;, które znacznie trudniej wyleczyć w porównaniu z chorobami dzieci nie narażonych na dym papierosowy.&lt;br /&gt;
Częstsze &lt;strong&gt;anginy, zapalenia zatok, zapalenie ucha środkowego&lt;/strong&gt;.&lt;br /&gt;
Nasilenie istniejących &lt;strong&gt;alergii&lt;/strong&gt; lub wywołanie nowych. &lt;strong&gt;Astma oskrzelowa o cięższym przebiegu&lt;/strong&gt;.&lt;br /&gt;
U niemowląt, narażonych na dym papierosowy, większe jest ryzyko &lt;strong&gt;SIDS czyli nagłej śmierci łóżeczkowej&lt;/strong&gt;.&lt;br /&gt;
Dziecko co chwila narażone na wdychanie dymu tytoniowego jest w stanie &lt;strong&gt;ciągłego niedotlenienia&lt;/strong&gt;, gdyż składniki dymu, zwłaszcza tlenek węgla, łączą się z hemoglobiną, która normalnie transportuje tlen do wszystkich narządów. Taka, wyłączona przez dym, hemoglobina nie transportuje tlenu, narządy zwłaszcza mózg mają go za mało do prawidłowej pracy. Cały organizm &lt;strong&gt;gorzej się rozwija&lt;/strong&gt;, dziecko nie może wykorzystać swojego potencjału rozwojowego.&lt;br /&gt;
W licznych badaniach wykazano, że dzieci narażone na dym papierosowy w dzieciństwie, same szybko po papierosy sięgają i stają się nie tylko biernymi, ale i aktywnymi palaczami, co jeszcze bardziej pogłębia negatywne skutki palenia.&lt;br /&gt;
Stwierdzono, że palący uczniowie lub dzieci z rodzin, gdzie pali się papierosy w ich obecności, osiągają &lt;strong&gt;gorsze wyniki w nauce&lt;/strong&gt;, są bardziej roztargnieni, &lt;strong&gt;wybuchowi, agresywni&lt;/strong&gt;.&lt;br /&gt;
&lt;strong&gt;Choroby nowotworowe&lt;/strong&gt; wywołane paleniem pojawią się dopiero później, tak jak &lt;strong&gt;choroba niedokrwienna serca i nadciśnienie tętnicze&lt;/strong&gt;.&lt;/p&gt;

&lt;h2 class=&quot;R24&quot; id=&quot;ale-ja-palę-tylko-w-kuchni&quot;&gt;Ale ja palę tylko w kuchni…&lt;/h2&gt;

&lt;p&gt;Wielu rodziców tak właśnie usprawiedliwia swoją słabość do papierosów. W ten sposób próbuje usprawiedliwić się i przekonać siebie i innych, że nie szkodzi własnemu dziecku.&lt;br /&gt;
Dym tytoniowy jest inteligentny i wie, że nie należy wychodzić przez drzwi kuchenne i panoszyć się po całym mieszkaniu, nie osiada na ubraniu palącego i grzecznie czeka zawieszony w powietrzu, aż osoba paląca łaskawie otworzy okno i wywietrzy pomieszczenie, w którym paliła. Czy widzicie jak to niedorzecznie brzmi?! Dym papierosowy jest gazem i jak każdy gaz rozprzestrzenia się w powietrzu, przechodzi pod zamkniętymi drzwiami, osadza się na wszystkim co znajduje się w jego zasięgu! Przenika przez zasłonki, wywietrzniki w oknach. Nie ważne, czy ktoś pali w kuchni, w łazience, czy przy oknie, &lt;strong&gt;dym będzie w całym mieszkaniu.&lt;/strong&gt;&lt;/p&gt;

&lt;p&gt;Jeśli rodzic chce palić i nie wpływać negatywnie na zdrowie Swojego dziecka to musi wyjść z domu na powietrze i tam truć tylko siebie. &lt;strong&gt;Pamiętaj Ty masz wybór, Twoje dziecko już nie.&lt;/strong&gt;&lt;/p&gt;

&lt;p&gt;&lt;em&gt;Artykuł powstał na podstawie wiedzy zawartej na stronie &lt;a href=&quot;http://www.mp.pl/&quot;&gt;mp.pl&lt;/a&gt;&lt;/em&gt;&lt;/p&gt;
</description>
        <pubDate>Fri, 26 Jan 2018 12:00:42 +0100</pubDate>
        <link>http://www.koniczynka-med.pl/2018/01/26/palenie-przy-dziecku.html</link>
        <guid isPermaLink="true">http://www.koniczynka-med.pl/2018/01/26/palenie-przy-dziecku.html</guid>
        
        
      </item>
    
      <item>
        <title>Zaparcia czynnościowe u dziecka- tylko spokój może nas uratować</title>
        <description>&lt;h2 class=&quot;R24&quot; id=&quot;jak-wygląda-prawidłowy-stolec&quot;&gt;Jak wygląda prawidłowy stolec?&lt;/h2&gt;

&lt;p&gt;Wygląd stolca u noworodka i niemowlaka zależy od diety.&lt;br /&gt;
Tuż po urodzeniu noworodek oddaje smółkę, czyli bardzo ciemny, lepki stolec, który ciężko wymyć. Po kilku wypróżnieniach tego typu pojawia się kupka o wyglądzie zbliżonym do lekko ściętej jajecznicy lub musztardy. W zależności czy dziecko karmione jest piersią czy mlekiem modyfikowanym stolec wygląda inaczej.&lt;br /&gt;
Niemowlę karmione mlekiem matki może robić kupkę od kilkunastu razy na dobę do tylko jednej na tydzień. Jeśli rzadkiemu oddawaniu stolca nie towarzyszą żadne dolegliwości ze strony układu pokarmowego, nie ma wzdęć brzuszka, ani kolek, to nie należy się przejmować, po prostu mleko mamy jest tak dobrze wchłaniane w jelitach dziecka, że nie zostaje już nic na uformowanie kału. Stolec dziecka pijącego mleko z piersi może być zupełnie wodnisty lub przypominać jajecznicę, od czasu do czasu może mieć także odcień zielonego koloru.&lt;br /&gt;
Stolec niemowlaka karmionego sztucznie jest najczęściej bardziej zwarty i przypomina jajecznicę. Prawidłowo uformowany stolec u dziecka jak i dorosłego jest w kształcie parówki lub kiełbaski, która może na swojej powierzchni mieć niewielkie nierówności i spękania lub być całkowicie gładka. Stolec powinien być miękki i oddawany z łatwością, bez większego wysiłku.&lt;/p&gt;

&lt;p&gt;&lt;img src=&quot;/png/stolec.jpg&quot; alt=&quot;stolec&quot; /&gt;&lt;/p&gt;

&lt;h2 class=&quot;R24&quot; id=&quot;co-to-są-zaparcia-czynnościowe-jak-je-rozpoznać&quot;&gt;Co to są zaparcia czynnościowe? Jak je rozpoznać?&lt;/h2&gt;

&lt;p&gt;Zaparcia czynnościowe możemy rozpoznać, gdy dziecko nie oddaje stolca częściej niż 2 razy w tygodniu, a i to z trudnościami. Kupka jest twarda, powoduje ból w trakcie defakacji, czyli w momencie oddawania stolca. Dolegliwości te utrzymują się co najmniej miesiąc, a u dzieci powyżej 4 roku życia, co najmniej przez 2 miesiące. Dodatkowo zaparciom może towarzyszyć brudzenie majteczek, gdy niewielkie ilości stolca, który zalega w odbytnicy wydostaje się na zewnątrz. Niekiedy, gdy już dziecku uda się załatwić, stolec jest bardzo obfity, potrafi zatkać toaletę.&lt;br /&gt;
Głównym objawom może towarzyszyć dodatkowo drażliwość, unikanie korzystania z toalety lub nocnika, zmniejszony apetyt. Rodzice zwłaszcza u małych dzieci obserwują zachowania, które mają na celu powstrzymywanie się od oddawania stolca. Maluch usztywnia się, chodzi na palcach, często w kółko lub chowa się. Nie chce zrobić kupki, bo to wiąże się z bólem przy jej wychodzeniu. Pojawia się efekt błędnego koła, bo wstrzymywane masy kałowe stają się coraz bardziej zbite i twarde, w rezultacie wypróżnianie staje się jeszcze bardziej bolesne.&lt;/p&gt;

&lt;h2 class=&quot;R24&quot; id=&quot;kto-najczęściej-zmaga-się-z-tą-nieprzyjemną-dolegliwością&quot;&gt;Kto najczęściej zmaga się z tą nieprzyjemną dolegliwością?&lt;/h2&gt;

&lt;p&gt;Na zaparcia czynnościowe choruje 3-5% dzieci, najczęściej w wieku 2 do 4 lat. Częściej chorują chłopcy.&lt;/p&gt;

&lt;h2 class=&quot;R24&quot; id=&quot;jakie-są-przyczyny-zaparć-czynnościowych&quot;&gt;Jakie są przyczyny zaparć czynnościowych?&lt;/h2&gt;

&lt;p&gt;Do zaparcia czynnościowego dochodzi najczęściej przy zmianie diety z płynnej na stałą (gdy miejsce mleka zaczynają zastępować inne pokarmy) lub w trakcie nauki korzystania z nocnika. U starszych dzieci przyczyną często jest niechęć korzystania z toalety w szkole. Dieta uboga w błonnik i z bardzo ograniczoną ilością płynów powoduje, że stolec jest dużo twardszy i znacznie ciężej przechodzi przez odbytnicę i na zewnątrz ciała.&lt;/p&gt;

&lt;h2 class=&quot;R24&quot; id=&quot;jak-leczyć-zaparcia-czynnościowe&quot;&gt;Jak leczyć zaparcia czynnościowe?&lt;/h2&gt;

&lt;p&gt;Przede wszystkim do wszystkiego musimy podejść spokojnie. Nie zmuszać dziecka do siedzenia na toalecie przez wiele minut, aż zrobi kupkę. Nie krzyczeć i nie zawstydzać dziecka gdy pobrudzi majteczki.&lt;br /&gt;
Pierwszą rzeczą jaką należy zrobić to oczyścić jelita z zalegających mas kałowych. Możemy dać &lt;strong&gt;leki doustnie z dużą ilością płynów z grupy makrogoli&lt;/strong&gt; (Dicopeg, Forlax), które są bardzo dobrze tolerowane przez dzieci. Rozluźniają one masy kałowe w jelitach. Działają można by rzec od góry. Od dołu możemy zastosować czopek glicerynowy, który rozluźni masy kałowe od drugiej strony oraz ułatwi ich wyjście nadając poślizg.&lt;/p&gt;

&lt;p&gt;Druga rzecz to &lt;strong&gt;zapobieganie kolejnym zaparciom&lt;/strong&gt;. Przyglądamy się diecie dziecka, czy jest w niej wystarczająca ilość płynów i błonnika. Gdzie znaleźć błonnik? Błonnik ma kilka frakcji, wyróżniamy błonnik rozpuszczalny i nierozpuszczalny w wodzie. Oba rodzaje są niezmiernie istotne w prawidłowym formowaniu stolca, dlatego tak ważne jest urozmaicenie diety, aby spożywać różne rodzaje błonnika. &lt;strong&gt;Błonnik&lt;/strong&gt; znajduje się we wszystkich owocach i warzywach spożywanych na surowo, a także w gotowanej fasoli, grochu. Orzechy, bakalie, kasze, płatki owsiane to także źródło błonnika. Najważniejsze, aby błonnik pochodził z różnych źródeł, część z owoców, część z pieczywa pełnoziarnistego, część z musli. Aby błonnik spełniał swoją rolę bardzo ważne jest &lt;strong&gt;odpowiednie nawodnienie&lt;/strong&gt;. Najlepiej, aby dziecko do picia dostawało wodę, zabronione są soki o działaniu zapierającym takie jak bananowy, marchewkowy. Kaszek ryżowych także należy się wystrzegać wprowadzając na ich miejsce pełnoziarniste. Słodycze są zabronione!!!&lt;/p&gt;

&lt;p&gt;&lt;strong&gt;Trening defekacji&lt;/strong&gt;, czyli nauka robienia kupy. Tu bardzo duże znaczenie ma rola rodziców, ich codzienne starania, aby dziecko usiadło na toaletę i w spokojnej atmosferze oddało stolec. Po każdej udanej próbie zrobienia kupki dobrze jest dziecko nagrodzić na przykład specjalną naklejką lub czymś innym na czym dziecku zależy. Nauka korzystania z toalety jest często długa, wymagająca cierpliwości ze strony rodziców i konsekwencji w nauce pożądanych zachowań. Czasami zamiast na nocnik dziecko woli siadać na dorosłą toaletę, to też może być użyte jako zachęta do nauki robienia kupki „jak dorosły”.&lt;br /&gt;
Nie należy gwałtownie odstawiać leków jakimi są makrogole, aby stolce były miękkie przez cały czas, zanim dziecko nie osiągnie prawidłowej diety, a jelita nie nauczą się jak prawidłowo działać.&lt;br /&gt;
Gdy dziecko oddaje codziennie lub co drugi dzień stolec i jest on prawidłowy, wówczas powoli zmniejszamy dawkę leków do ich całkowitego odstawienia.&lt;/p&gt;

&lt;p&gt;&lt;strong&gt;Wysiłek fizyczny&lt;/strong&gt; jest niezwykle istotny zwłaszcza u starszych dzieci. Jelita nie będą działać prawidłowo jeśli pozbawimy się ruchu. Kilka brzuszków, trochę pajacyków i jelita będą dużo lepiej pracować.&lt;/p&gt;

&lt;h2 class=&quot;R24&quot; id=&quot;co-jeść&quot;&gt;Co jeść?&lt;/h2&gt;
&lt;p&gt;Najważniejsza jest &lt;strong&gt;urozmaicona dieta&lt;/strong&gt;.&lt;br /&gt;
Dla ułatwienia poniżej przedstawiam spis produktów o największej zawartości błonnika&lt;br /&gt;
Produkty bardzo bogate w błonnik (zawierające ponad 5 g błonnika na 100g produktu):&lt;/p&gt;
&lt;ul&gt;
  &lt;li&gt;Mąki pełnoziarniste&lt;/li&gt;
  &lt;li&gt;Orzechy&lt;/li&gt;
  &lt;li&gt;Otręby pszenne&lt;/li&gt;
  &lt;li&gt;Płatki owsiane&lt;/li&gt;
  &lt;li&gt;Suszone morele, jabłka i śliwki (oczywiście bez siarki jako konserwantu)&lt;/li&gt;
  &lt;li&gt;Fasola biała&lt;/li&gt;
  &lt;li&gt;Groch&lt;/li&gt;
  &lt;li&gt;Groszek zielony&lt;/li&gt;
  &lt;li&gt;Brukselka&lt;/li&gt;
  &lt;li&gt;Bób&lt;/li&gt;
  &lt;li&gt;Korzeń pietruszki&lt;/li&gt;
  &lt;li&gt;Seler&lt;/li&gt;
  &lt;li&gt;Czarna porzeczka
Nigdy nie ograniczajmy się jednak tylko do nich.&lt;/li&gt;
&lt;/ul&gt;

&lt;p&gt;&lt;strong&gt;&lt;em&gt;Artykuł napisany na podstawie wiedzy zawartej w “Gastroenterologia dziecięca” pod redakcją Piotra Albrechta&lt;/em&gt;&lt;/strong&gt;&lt;/p&gt;
</description>
        <pubDate>Sat, 20 Jan 2018 12:00:42 +0100</pubDate>
        <link>http://www.koniczynka-med.pl/2018/01/20/zaparcia-czynnosciowe.html</link>
        <guid isPermaLink="true">http://www.koniczynka-med.pl/2018/01/20/zaparcia-czynnosciowe.html</guid>
        
        
      </item>
    
  </channel>
</rss>
