---
layout: post
title:  "Czy telewizor jest niebezpieczny dla Twojego dziecka?"
date:   2017-10-28 11:00:42

excerpt: Dzisiejszy świat naszpikowany jest elektroniką. Wszędzie obecne telewizory, tablety, komputery i komórki są źródłem rozrywki oraz wszelakiej wiedzy. Niestety, źle użytkowane, stanowią ogromne niebezpieczeństwo dla naszych dzieci.
---

Dzisiejszy świat naszpikowany jest elektroniką. Wszędzie obecne telewizory, tablety, komputery i komórki są źródłem rozrywki oraz wszelakiej wiedzy. Niestety, źle użytkowane, stanowią ogromne niebezpieczeństwo dla naszych dzieci.
Z badań przeprowadzonych przez Interactive Research Center wynika, że 60,5 proc. polskich dzieci ogląda telewizję kilka godzin dziennie! Co gorsza 95,1 proc. dzieci ogląda telewizję niemal codziennie, ale tylko 20 proc. w towarzystwie rodziców!

{:.R24}
## Od kiedy w ogóle powinniśmy pozwolić naszym dzieciom korzystać z telewizora, tableta itp.?

Dzieci do 1 roku życia w ogóle nie powinny oglądać telewizji, ich mózgi nie są przygotowane na tak ogromny natłok informacji, dźwięków, kolorów. Można to bardzo dobrze zaobserwować u maluszków, którym włączy się bajkę, nagle zastygają w bezruchu i patrzą w poruszające się obrazy. Nie jest to oznaką zaciekawienia, a raczej oszołomienia niedojrzałego mózgu przez zbyt szybko poruszające się obrazy na monitorze. Zbyt szybkie, długie i częste „oglądanie” bajek (nawet tych dla najmłodszych) u kilkumiesięcznego malca może wywołać zmiany w mózgu podobne do autyzmu, dziecko przestaje się rozwijać, przestaje nawiązywać prawidłowy kontakt z otoczeniem. Jest to na szczęście proces odwracalny, ale wymaga wielu miesięcy leczenia z dala od telewizora.

Dzieci około drugiego roku życia najlepiej gdyby również nie korzystały jeszcze ze zdobyczy techniki. Jeśli jednak bardzo domagają się bajeczki to można pozwolić na 10-15 minutową bajkę dostosowaną do wieku dziecka. Zawsze oglądaj bajkę RAZEM z dzieckiem. Nigdy nie zostawiaj dziecka samego z telewizorem i emocjami, jakie wywołuje oglądany obraz. Rozmawiaj z dzieckiem co widziało na ekranie, tłumacz. Obserwuj czy dana bajka nie wywołała lęku, małe dziecko pomimo strachu nie przestanie oglądać, ale może np. zakrywać oczy, piszczeć, chować głowę pod poduszkę, albo po bajce być po prostu rozdrażnione.

Nie zazdrość rodzicom 2 latka, którzy przechwalają się, że ich dziecko potrafi samo obsługiwać tablet, grać w proste gry na nim lub włączyć sobie bajkę. Nie jest to powód do dumy. To właśnie Ty powinnaś czuć się dumna ze swojego dziecka i sposobu jego wychowania, potrafisz zainteresować dziecko otaczającym je światem, poświęcasz mu czas, nie wyręczasz się tabletem. Na obsługę tego typu urządzeń przyjdzie jeszcze czas. 

{:.R24}
## Jaki jest maksymalny czas, który dziecko może spędzić przed ekranem komputera lub telewizora?

Maksymalny czas, zależy od wieku dziecka. 

Limity przed komputerem zalecane przez specjalistów wynoszą:
* dzieci w wieku 3-5 lat: 20 minut dziennie
* 6-10 lat: 30-40 minut
* powyżej 10 lat: 60 minut
* powyżej 16 roku życia: 90 minut

Oczywiście liczy się łączny czas poświęcony na pracę z komputerem, niezależnie czy jest to odrabianie zadania domowego, czy oglądanie filmów, czy granie w gry.

Maksymalny czas poświęcony oglądaniu telewizji w zależności od wieku:
* dzieci w wieku 3-5 lat: 20-30 minut dziennie (im starsze dziecko tym bardziej można zbliżać się do 30 minut)
* 6-10 lat: 30-60 minut (tu ta sama zasada, że im starsze dziecko tym więcej)
* powyżej 10 lat: 60 około godziny
* powyżej 16 roku życia: do 2 godzin dziennie

Zawsze kontroluj co ogląda dziecko i nigdy, przenigdy nie wstawiaj telewizora do jego pokoju.


