---
layout: post
title:  "Nadwaga i otyłość"
date:   2017-12-21 08:00:00

excerpt: "W dobie wszędzie dostępnych smakołyków, komputerów i komórek coraz więcej dzieci jest otyłych. Zdecydowanie więcej dzieci ma jednak nadwagę, która nie jest tak łatwo zauważalna. Czy moje dziecko ma nadwagę? łatwo sprawdzić samemu."
---

{:.R24}
## Nadwaga a otyłość

Zarówno nadwaga jak i otyłość u dzieci jest to nadmierny rozwój tkanki tłuszczowej. Otyłość łatwo zauważyć, ponieważ tkanki tłuszczowej jest już tak dużo, że staje się ona dobrze widoczna dla otoczenia. Z nadwagą jest nieco inaczej, czasami jej nie widać pod luźnym ubraniem, a wręcz przez babcie, dziecko z nadwagą, postrzegane jest jako okaz zdrowia, co oczywiście jest błędne. 
Jak rozpoznać nadwagę?  
Wystarczy sięgnąć do siatek centylowych BMI. Jak odczytywać siatki centylowe zapraszam do poprzedniego artykułu [siatki centylowe](http://koniczynka-med.pl/2017/12/15/siatki-centylowe.html)

{:.R24}
## Co to BMI czyli Body Mass Index?

BMI to liczba, która mówi nam czy nasza waga jest odpowiednia do wzrostu. Współczynnik ten liczymy dzieląc masę ciała w kilogramach przez wzrost w metrach, który przedtem podnieśliśmy do kwadratu (czyli pomnożyliśmy nasz wzrost razy nasz wzrost)  
Przykładowo:  
Ważymy 40 kg i mamy 150cm czyli 1,5 metra  
40kg : (1,5m)2 =40 : 2,25= 17,7  
inaczej  
40kg : (1,5m x 1,5m)= 40 : 2,25= 17,7  
nasz BMI wynosi 17,7  
Dla dorosłych są wyznaczone przedziały BMI. Porównując nasz wynik dowiemy się, czy nasza masa ciała jest prawidłowa, czy mamy nadwagę, czy niedobór masy ciała.  
Dla dzieci opracowane są specjalne **siatki centylowe BMI** i tam można sprawdzić, czy dziecko ma prawidłową wagę w stosunku do wzrostu.

{:.R24}
## Czy moje dziecko ma prawidłową masę ciała, czy nadwagę, a może to już otyłość?

Gdy policzymy wskaźnik BMI dla naszego dziecka musimy go umieścić teraz na siatce centylowej BMI i zobaczyć w jakim przedziale mieści się nasze dziecko.  
Przedział między 85 a 97 centylem to nadwaga  
Przedział powyżej 97 centyla to otyłość  

![siatka nadwaga otylosc](/png/figure7.jpg)

Siatki centylowe można znaleźć w internecie na przykład na stronie Międzynarodowej Organizacji Zdrowia WHO [tutaj](http://www.who.int/childgrowth/standards/en/)

Siatki centylowe przedstawione poniżej są właśnie z tej strony
![siatka chlopcy](/png/cht_bfa_boys_p_0_5.jpg)
![siatka chlopcy2](/png/cht_bfa_boys_p_2_5.png)
![siatka chlopcy3](/png/cht_bmifa_boys_perc_5_19years.png)
![siatka dziewcz](/png/cht_bfa_girls_p_0_5.png)
![siatka dziewcz1](/png/cht_bfa_girls_p_2_5.png)
![siatka dziewcz2](/png/cht_bmifa_girls_perc_5_19years.jpg)

{:.R24}
## Przyczyny nadwagi i otyłości
Tylko u **5 %** dzieci nadmierna masa ciała spowodowana jest chorobą lub przyjmowaniem leków, u pozostałych **95 % !!!** nadmiar tkanki tłuszczowej jest wynikiem **nieprawidłowej diety** pełnej słodyczy , soków i słodkich napojów. Typ otyłości spowodowany nieprawidłowym jedzeniem nazywamy **otyłością prostą**. Nie ma na nią innego lekarstwa jak zdrowa, dobrze zbilansowana dieta oraz ruch.
