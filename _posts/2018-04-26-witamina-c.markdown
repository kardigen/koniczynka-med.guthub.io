---
layout: post
title:  "Lewoskrętna witamina C, czyli jak „skręcają” nas w butelkę"
date:   2018-04-26 08:00:00

excerpt: "Na pewno spotkaliście się z reklamami typu: Kup naszą witaminę C, tylko my oferujemy lewoskrętną witaminę C. Nasza wit C jest lewoskrętna, więc musisz ją mieć!! Innych nie kupuj bo nie są lewoskrętne! Wszystkie te hasła to jedno wielkie kłamstwo."
---

Na pewno spotkaliście się z reklamami typu: Kup naszą witaminę C, tylko my oferujemy lewoskrętną witaminę C. Nasza wit C jest lewoskrętna, więc musisz ją mieć!! Innych nie kupuj bo nie są lewoskrętne!
Wszystkie te hasła to jedno wielkie kłamstwo. Nie dość, że mylone jest tu nazewnictwo skręcalności z izomerią, to dodatkowo producenci próbują oszukać, że tylko ich witamina jest witaminą a inne nie. Prawda jest taka, że istnieje tylko jedna witamina C i taka jest w sprzedaży , nie ma kilku rodzajów witaminy C (właściwie witamina C jest prawoskrętna :) ale o tym później).

Każda cząsteczka składa się z atomów. Na przykład cząsteczka wody to 2 atomy wodoru i 1 atom tleny połączone ze sobą w pewien sposób.

{:.R24}
## STEREOIZOMERIA

Najpierw poznajmy zjawisko stereoizomerii, bo na tym zjawisku opierają swoją nazwę producenci myląc je niestety ze skręcalnością.  
**Stereoizomery** są to cząsteczki, które składają się z tych samych atomów połączonych ze sobą w ten sam sposób, ale będące swoimi lustrzanymi odbiciami. O ile skład atomowy jest ten sam, to przez to, że mają inną formę w przestrzeni, mogą inaczej działać. Rozróżniamy stereoizomery R i S, kiedyś nazywane L -od lewy i D- od prawy. Niektórzy używają niewłaściwej nazwy L- izomer lewoskrętny i D- izomer prawoskrętny. Nazewnictwo to jest niepoprawne, ponieważ słowo skrętny odnosi się do innego zjawiska, jakim jest skręcalność optyczna.


![stereoizomery](/png/stereoizomery.png)

Kwas askorbinowy posiada w swojej cząsteczce dwie grupy atomów, które mogą się inaczej ułożyć w przestrzeni. Posiada cztery stereoizomery. Tylko jeden z nich ma właściwości biologiczne nam potrzebne i potocznie zwany jest witaminą c, jest to **kwas L askorbinowy (R,S)**. Żadna apteka nie sprzedaje pozostałych stereoizomerów pod nazwą witaminy, ani żadna fabryka nie produkuje innych stereoizomerów nazywając je witaminą. Na rynku nie ma dostępnych innych rodzajów witaminy C, ponieważ zwyczajnie one nie istnieją i nie ma co przepłacać, za nazwę na pudełku.

![wit c](/png/witcizomery.png)


{:.R24}
## SKRĘCALNOŚĆ OPTYCZNA

Pod nazwą skręcalność optyczna, lub aktywność optyczna kryje się zdolność cząsteczki do skręcania padającej na nią wiązki światła spolaryzowanego w prawą lub lewą stronę. To tutaj właśnie używamy nazwy cząsteczka lewoskrętna lub cząsteczka prawoskrętna. Skręcalność optyczna nie ma bezpośredniego związku z stereoizomerią czyli literką L lub D przy nazwie.
Żeby było śmieszniej to tak naprawdę cząsteczka kwasu L askorbinowego czyli naszej witaminy C skręca płaszczyznę polaryzacji światła w prawo, jest więc **prawoskrętna!!!**  
**Nie istnieje lewoskrętna witamina C!!!**

{:.R24}
## Coś na temat suplementacji

Zawsze podkreślam, że najlepiej przyswajalne i najzdrowsze są naturalne witaminy pochodzące ze zróżnicowanej, zdrowej diety. Jeśli już sięgamy po tabletki typu witamina c lub multiwitamina to pamiętajmy, że nie są to cukierki, nie można bezkarnie zjadać ich w dużych ilościach. Nadmiar witaminy C może być przyczyną kamieni nerkowych. **Osoba dorosła nie powinna przekraczać dawki 1000mg na dobę.**  
W związku z tym, że witamina C, czyli kwas askorbinowy jest często stosowanym **konserwantem żywności (kod E300)** to nie grozi nam, w obecnych czasach, jej niedobór. W związku z tym dodatkowa suplementacja witaminy C u osoby zdrowej, odżywiającej się prawidłowo, jest niepotrzebna.



