---
layout: post
title:  "Zapalenie krtani"
date:   2018-03-28 08:00:00

excerpt: "Wirusowe zapalenie krtani jest dosyć częstą chorobą atakującą dzieci. Najczęściej przebiega łagodnie i wymaga tylko leków w inhalacjach przeprowadzanych w domu. Czasami obrzęk krtani jest jednak tak duży, że dziecko wymaga hospitalizacji i leczenia w szpitalu. Jak rozpoznać zapalenie krtani i jakie leki stosować dowiesz sie w tym artykule."
---

Zapalenie krtani jest częstą chorobą wirusową wywołaną przez wiele rodzajów wirusów. Najczęściej wywołują ją wirusy (wirus paragrypy, wirus grypy typu A lub B, adenowirus, wirus RS, metapneumowirus). Wirusy wnikają w błonę śluzową krtani i uszkadzają ją. Organizm broniąc się  doprowadza do obrzęku ścian krtani. Krtań u dzieci jest naturalnie wąska i w momencie obrzęku jej światło, czyli środek staje się jeszcze mniejszy. Przepływ powietrza przez krtań do płuc zostaje utrudniony, a w najcięższych przypadkach w ogóle niemożliwy i dziecko zaczyna się dusić. 

{:.R24}
## Kto choruje?

Najczęściej chorują dzieci w wieku od 6 miesięcy do 5 lat. Najwięcej zachorowań notuje się w okresie od października do kwietnia. Sprzyja temu okres infekcyjny oraz suche, ciepłe powietrze, jakie mamy w domach w okresie grzewczym.

{:.R24}
## Jakie są objawy?

Zapalenie krtani **atakuje nagle**, nie da się go przewidzieć. Najczęściej pierwszy atak jest **w nocy lub nad ranem**. Dziecko zaczyna kaszleć suchym, przypominającym szczekanie psa kaszlem. Następnie słychać przy wdechu świst zwany **stridorem**. Niekiedy głośny przepływ powietrza słychać w czasie wdechu i wydechu. Częstość oddechów ulega przyspieszeniu, młodsze dzieci uruchamiają dodatkowe mięśnie oddechowe. Widać to po wciąganiu przepony i międzyżebrzy. Są to widoczne pomiędzy żebrami oraz w miejscu przebiegu przepony, czyli tam, gdzie kończy się klatka piersiowa, zapadania się skóry przy każdym wdechu.  

**Objawy:**  
-Szczekający kaszel  
-Przyspieszenie oddechów  
-Świst wdechowy  
-Zaciąganie przepony i międzyżebrzy u młodszych dzieci  
-Przy znacznych zaburzeniach oddychania sinica skóry  
-Przy znacznych zaburzeniach oddychania utrata przytomności  

![przepona](/png/krtan.png)

![zebra](/png/dusznosc.jpg)

{:.R24}
## Jakie jest leczenie zapalenia krtani?

**Po pierwsze:**  
Zachowaj spokój, uspokój niespokojne lub płaczące dziecko, bo stres nasila objawy. Niespokojne dziecko zawsze będzie gorzej oddychać, jego oddechy będą płytsze i do organizmu będzie dostarczana mniejsza ilość tlenu.  

**Po drugie:**  
Otwórz okno i stań tam razem z dzieckiem. Suche i ciepłe powietrze jakie mamy w mieszkaniach w okresie zimowym sprzyja większemu obrzękowi krtani.  
Temperatura, w pomieszczeniu gdzie przebywa dziecko z zapaleniem krtani nie może przekraczać **19-20 stopni Celsjusza**, a nawilżenie powietrza nie powinno spadać poniżej 60 procent.  

**Po trzecie:**  
Jeśli posiadasz w domu leki zawierające **budezonid** (Nebbud, Pulmicort, Benodil, Budixon Neb) wykonaj inhalację z **całej ampułki zawierającej 0,5mg/ml**, a po półgodzinie drugą taką samą inhalacje. Najczęściej już po pierwszej inhalacji widać dużą poprawę.  

**Po czwarte:**  
Kontynuuj inhalacje z leku przez najbliższe 3 dni **1 ampułka co 12 godzin**.  
Inhalacje w czasie płaczu nie mają najmniejszego sensu, gdyż wówczas lek nie dociera do miejsc gdzie powinien. Dziecko w czasie płaczu długo wydycha powietrze, a wdech jest szybki i płytki, co nie pozwala lekowi na prawidłowe przedostanie się do dróg oddechowych.

**Uwaga, jeśli pomimo inhalacji dziecko nadal ma objawy duszności należy jak najszybciej udać się do szpitala, gdzie będzie możliwość podaży leków dożylnie. Niewielki odsetek dzieci (1%) w trakcie zapalenia krtani ma tak silny obrzęk krtani, że wymaga hospitalizacji na oddziale intensywnej terapii, dlatego wnikliwa obserwacja objawów przez rodzica jest bardzo istotna, aby w porę zastosować odpowiednie leczenie.**


Wirusowego zapalenia krtani nie należy mylić z bakteryjnym, które dzięki szczepieniom jest w Polsce w chwili obecnej niezwykle rzadkie. 
 
 

