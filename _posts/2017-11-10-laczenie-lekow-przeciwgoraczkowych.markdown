---

layout: post
title:  "Gorączka cały czas powraca! Leki przeciwgorączkowe nie działają! Co robić?"
date:   2017-10-28 11:00:42

excerpt:"Czasami zdarza się, że pomimo stosowania dobrego leku przeciwgorączkowego gorączka pojawia się bardzo szybko ponownie. Co wówczas robić? W jaki sposób łączyć leki przeciwgorączkowe, aby pomóc dziecku?"

---

{:.R24}
## Nawracająca gorączka. Jak się przed nią uchronić?

W niektórych chorobach przebiegających z wysoką gorączką stosowanie tylko jednej grupy leków przeciwgorączkowych może nie być wystarczające. O poszczególnych grupach i dawkowaniu leków możesz przeczytać tutaj: [PARACETAMOL](http://koniczynka-med.pl/2017/11/03/leki-przeciwgoraczkowe-paracetamol.html) , [IBUPROFEN](http://koniczynka-med.pl/2017/11/06/leki-przeciwgoraczkowe-ibuprofen.html)  
Co należy wówczas zrobić?  
Oto kilka prostych zasad:

**Nawodnienie**

Przy podawaniu leków przeciwgorączkowych zawsze pamiętaj o dobrym nawodnieniu dziecka. Żaden lek nie będzie prawidłowo działał, jeśli organizm będzie odwodniony. Podstawowe zapotrzebowanie na płyny u zdrowego dziecka bez gorączki to około 1 litra na dobę przy wadze 10 kg, 1,5 litra przy 20 kg, niecałe 1,7 litra przy 30kg. W trakcie gorączki ilość wody dostarczona do organizmu musi być jeszcze większa z uwagi na pocenie się i przyspieszony metabolizm.

**Łączenie leków**

Leki z grupy paracetamoli podajemy co 6 godzin w odpowiedniej dawce do wagi, gdy to nie wystarcza i gorączka pojawia się szybciej niż za 6 godzin można podać lek z ibuprofenem w dawce dostosowanej do masy ciała. Pamiętać trzeba tylko o jednym, pomiędzy kolejnymi dawkami ibuprofenu musi upłynąć 8 godzin, a pomiędzy kolejnymi dawkami paracetamolu 6 godzin, odstęp pomiędzy ibuprofenem a paracetamolem to jedna godzina.  
Czyli, jeśli podaliśmy paracetamol np o 12:00 to śmiało przy nawrocie gorączki lub jej słabym obniżeniu, możemy o 13:00 podać ibuprofen. Ponowną dawkę paracetamolu podamy o 18:00 (po 6 godzinach od 12:00), a ewentualną kolejną dawkę ibuprofenu można dać o 21:00 (czyli po 8 godzinach od 13:00). Dlatego najlepiej stosować leki zamiennie co 3-4 godziny, aby mieć możliwość podaważy któregoś z leków przez całą dobę.

**Ochładzanie fizykalne**

Co kryje się pod tą nazwą? Nic innego jak chłodne (nie zimne) okłady na głowę, brzuch i pachwiny. Podawanie chłodniejszych płynów do picia. Rezygnacja z okrywania dziecka grubą kołdrą.




**Gdy pomimo prawidłowych dawek leków i stosowania zarówno paracetamolu jak i ibuprofenu gorączka nie obniża się chociaż na 2-3 godziny należy natychmiast zgłosić się do szpitala.**

