---
layout: post
title:  "Zdrowe przekąski"
date:   2018-01-14 08:00:00

excerpt: "Na sklepowych półkach coraz więcej pojawia się zdrowych przekąsek. Super!!! Niestety wśród naprawdę zdrowych batoników i innych przysmaków często możemy znaleźć takie, które ze zdrowiem nie maja nic wspólnego, chociaż napisy na opakowaniu sugerują coś innego."
---

{:.R24}
## Jak dobrze wybrać? Na co zwrócić uwagę?
 
Przede wszystkim musimy sobie zdać sprawę, że przód opakowania ma nas zachęcić do zakupu, więc wszystkie hasła, które tam znajdziemy niekoniecznie są prawdą. Napis „bio” nie musi oznaczać wcale, że coś jest ekologiczne, a „domowe” nie oznacza, że w środku nie ma wzmacniaczy smaku i innych dziwnych dodatków.  
Produkty ze składników ekologicznych będą zawsze miały je wyszczególnione w składzie. Będzie podana norma/numerek, według której dany produkt uzyskał certyfikat o ekologiczności. Dodatkowo produkty ekologiczne mają określone przez Unię Europejską logo: listek z gwiazdek. Sama nazwa bio, eko, czy naturalne nie jest oznaką zdrowej, ekologicznej żywności.

![logoeko](/png/znakeko.jpg)

Po drugie zwróćmy uwagę na napisy typu „nie zawiera glutaminianu sodu”, bo o ile dany produkt może nie zawierać akurat tego wzmacniacza smaku, to w składzie może mieć inny na przykład dwuglutaminian wapnia, o czym producent już na przodzie opakowania nie napisze.  
Najważniejsze dla Nas informacje znajdują się zawsze z tyłu opakowania, napisane małym druczkiem. Przede wszystkim sprawdzajmy skład. Na pierwszym miejscu zawsze umieszczony jest ten składnik, którego jest najwięcej, na końcu ten, który występuje w najmniejszej ilości. Jeśli „zdrowy” batonik w swoim składzie na pierwszym miejscu ma olej, a potem cukier, to zdrowy na pewno nie jest, choćby na końcu składu miał modne nasiona chia, jagody goji i inne. Takiego batona osoba dbająca o zdrowie nie powinna jeść. Masło orzechowe ma mieć w swoim składzie tylko orzechy, a nie najpierw olej roślinny, a potem orzechy i mnóstwo innych utwardzaczy.  
Ostatnio na rynku pojawiła się czekolada gorzka (tak w małych ilościach gorzka czekolada jest zdrowa) z dodatkiem oleju palmowego w składzie. Po co olej palmowy w czekoladzie?! Nie jest on ani zdrowy, ani smaczny. Czekolada to przede wszystkim tłuszcz kakaowy i kakao, a nie tanie zamienniki. Nie dajmy się oszukiwać producentom!

{:.R24}
## Diabeł tkwi w szczegółach

Następną sprawą jaką musimy zbadać jest to, czy półprodukty, do wykonania danego produktu, były odpowiednio przechowywane i przygotowane. Przykładem niech będą batony, reklamowane jako zdrowe, z naturalnych półproduktów. Najczęściej są one robione z suszonych owoców: daktyle, śliwki, winogrona oraz orzechów. Sprawdźmy na opakowaniu czy jest informacja jak zakonserwowane były wcześniej te rodzynki i suszone śliwki, czy aby nie dwutlenkiem siarki? Baton z suszonych owoców z dwutlenkiem siarki zdrowy już nie jest.

Wybór na półkach jest ogromny. Zanim jednak coś kupimy czytajmy, czytajmy i jeszcze raz  czytajmy składy. Kupując świadomie zmusimy producentów do produkowania zdrowszej żywności.

