---
layout: post
title:  "Zespół Dravet- czyli jak ruchy antyszczepionkowe wykorzystują naszą niewiedzę"
date:   2018-09-26 08:00:00

excerpt: "Po pierwszym szczepieniu moje dziecko dostało padaczki i przestało się rozwijać, po szczepieniu moje dziecko zachorowało na autyzm… Takie i inne historie można przeczytać w internecie lub usłyszeć od „zaprzyjaźnionej” sąsiadki.  
Czy aby na pewno to szczepienie jest winne? Czy może inna choroba, która ujawniła się w tym samym czasie. Dzisiaj opiszę **zespół Dravet** czyli bardzo ciężką padaczkę ujawniającą się w wieku niemowlęcym. Chorobę tą ruchy antyszczepionkowe wykorzystują, aby zniechęcić nas do szczepień, jednak **nie ma ona ze szczepieniem nic wspólnego**."
---
Po pierwszym szczepieniu moje dziecko dostało padaczki i przestało się rozwijać, po szczepieniu moje dziecko zachorowało na autyzm… Takie i inne historie można przeczytać w internecie lub usłyszeć od „zaprzyjaźnionej” sąsiadki. 

Czy aby na pewno to szczepienie jest winne? Czy może inna choroba, która ujawniła się w tym samym czasie. Dzisiaj opiszę zespół Dravet czyli bardzo ciężką padaczkę ujawniającą się w wieku niemowlęcym. Chorobę tą ruchy antyszczepionkowe wykorzystują, aby zniechęcić nas do szczepień, jednak nie ma ona ze szczepieniem nic wspólnego.
{:.R24}
## Zespół Dravet- przyczyny

Przyczyną zespołu Dravet jest **mutacja**, czyli nieprawidłowo działający gen. Mutacja ta pojawia się nagle (tzw de novo), oznacza to, że ani mama, ani tata dziecka nie mają mutacji, a powstała ona w czasie podziałów komórek w życiu płodowym.

W 80% przypadków jest to mutacja w genie SCN1A odpowiedzialnym za budowę kanału sodowego w komórkach nerwowych (jaka jest jego postaram się wyjaśnić poniżej). Pozostałe przypadki to mutacje w genach SCN9A, SCN2B, PCDH19, GABRG2, GABRA1, STXBP1. Wszystkie te mutacje powstają w czasie podziałów komórek formułującego się dziecka w macicy, nie pojawiają się po urodzeniu. 

{:.R24}
## Rola kanałów sodowych w komórkach nerwowych czyli neuronach

W mózgu mamy ogromną ilość neuronów, które są ze sobą połączone w sieci neuronowe. Aby jakaś informacja została zapamiętana, żeby dziecko się czegoś nauczyło lub wykonało jakiś ruch, mówiło, czytało itd. potrzebna jest współpraca wielu komórek nerwowych czyli neuronów. Jeden neuron przekazuje informację (pobudza) kolejny i tak wszystkie razem „uczą się”, lub powodują np. ruch ręki, nogi.  
Żeby neurony działały prawidłowo muszą mieć fazę odpoczynku i pobudzenia wtedy, kiedy jest to potrzebne. 
W sytuacji gdy neurony są pobudzane za mocno, nie odpoczywają- pojawiają się napady padaczkowe. Każdy duży napad padaczkowy powoduje uszkodzenie mózgu (neurony zapominają czego się nauczyły i muszą zaczynać od początku).

Neurony przekazują sobie informację i pobudzają się dzięki pracy wielu kanałów jonowych i pomp jonowych, które można nazwać drzwiami w błonie komórkowej. Przez nie jony wchodzą lub wychodzą z komórki powodując jej pobudzenie lub uśpienie. Te drzwi albo są zamknięte albo otwarte.  
Neuron w stanie spoczynku  
Jony sodu są wyrzucane z komórki nerwowej, aby zachować jej ujemny potencjał elektryczny przez pompę sodowo-potasową
![neuron2](/png/neuronwstaniespoczynku.jpg)
Neuron pobudzony został przez na przykład światło, dźwięk  
Jony sodu napływają do komórki nerwowej przez kanały sodowe
![neuron4](/png/neuronpobudzenie.jpg)
Po osiągnięciu odpowiedniej ilości jonów sodu w komórce nerwowej następuje jej pobudzenie.  
Przekazanie informacji dalej do sieci neuronowej powodujące odpowiedź organizmu na przykład ruch lub po prostu nauczenie się czegoś  
![neuron3](/png/neuronwyladowanie.png)
Po fazie pobudzenia kanały sodowe zamykają się, jony sodu są wypompowywane na zewnątrz komórki i neuron przechodzi w stan odpoczynku.  
Zapamiętanie i odpoczynek neuronu, aby dalej prawidłowo funkcjonować  
![neuron](/png/neuronpowrotdostanuspoczynku.png)

W zespole Dravet mutacja w genie powoduje nieprawidłową budowę kanałów sodowych. Kanały sodowe nie zamykają się do końca i jony sodu ciągle napływają do komórki nerwowej nie pozwalając przejść jej w stan odpoczynku. 

W zależności od tego ile kanałów sodowych (ile drzwi do komórki) jest popsutych komórka albo cały czas jest pobudzona i ciągle przekazuje informację, albo jest bardzo wrażliwa na dodatkowe bodźce (w zespole Dravet jest to podwyższenie temperatury ciała, infekcja). Niewielka gorączka powoduje pełne włączenie neuronu, gdzie u zdrowego niemowlęcia jest on nadal w stanie odpoczynku.  
Takie cały czas pobudzone komórki nerwowe w mózgu powodują napady padaczkowe oraz to, że niemowlę ma trudności z dalszym prawidłowym rozwojem. Nie uczy się lub późno uczy się siadać, komunikować z otoczeniem.

{:.R24}
##  Pierwsze objawy choroby

Pierwsze objawy źle działających komórek nerwowych pojawiają się między 3 a 9 miesiącem życia. Często są to napady padaczki.  W zależności od tego ile kanałów sodowych jest cały czas otwartych i ile komórek jest w stanie ciągłej gotowości do wyładowania objawy pojawiają się częściej lub rzadziej i są bardziej lub mniej intensywne, ale wszystkie prowadzą do upośledzenia umysłowego lub zachowań autystycznych.

{:.R24}
##  Na co są wrażliwe komórki nerwowe? Co wywołuje napady padaczkowe?

 - **Wzrost temperatury ciała**  
Może być spowodowany infekcją (nawet katarem), szczepieniem, kąpielą, zbyt ciepłym ubraniem w słoneczny dzień.
Właśnie związek szczepienia z podwyższeniem temperatury ciała wykorzystują ruchy antyszczepionkowe wmawiając nam, że to szczepionka wywołała chorobę. Wmawiają nam, że gdybyśmy nie zaszczepili to dziecko byłoby zdrowe, co jest nieprawdą. Niemowlę urodziło się z mutacją i zbyt pobudzonymi komórkami nerwowymi. 
 - **Światło, nagłe rozbłyski, miganie ekranu komputera lub telewizora**  
 - **Brak snu**

Początkowo napady padaczkowe są rzadkie, ale każdy prowadzi do uszkadzania mózgu i z czasem napady są coraz częstsze, zmieniają się, pojawiają się napady nieświadomości, czyli dziecko jakby wyłącza się, nie ma z nim kontaktu, chociaż ma otwarte oczy. 
Im więcej kanałów jest popsutych tym objawy są cięższe. Napady padaczkowe mogą nawet prowadzić do śmierci niemowlęcia. Gdy mutacja jest łagodniejsza dziecko nie umrze, ale jego rozwój jest zaburzony. Może być dzieckiem z objawami autystycznymi. Nigdy dzieci z rozwiniętym zespołem Dravet nie zdrowieją, można jedynie nieco złagodzić objawy lekami i dobrze dobraną rehabilitacją.


