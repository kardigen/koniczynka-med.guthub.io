---
layout: post
title:  "Popularne leki na zgagęi ból zołądka takie jak Omeprazol. Czy można je bezkarnie zażywać i podawać dzieciom?"
date:   2018-01-05 11:00:42

excerpt: "Zgaga, ból żołądka, niespokojny sen dziecka…  
- Kup Helicid/ Polprazol – pada stwierdzenie dobrej cioci.  
Czy aby na pewno leki na tzw. zgagę są bezpieczne dla Nas, a co ważniejsze dla naszych dzieci?"
---
{:.R24}
## Omeprazol, Polprazol, Helicid…Co to inhibitory pompy protonowej, czyli leki reklamowane na tzw. niestrawność lub zgagę? Bezpieczeństwo ich stosowania.

W ostatnich latach znacznie zwiększyła się ilość zażywanych leków z **grupy inhibitorów pompy protonowej**. Co to za leki? Są to leki dostępne zarówno na receptę, jak i bez niej o nazwach takich jak Polprazol, Omeprazol, Helicid, Gasec i wiele, wiele innych.  
Ich działanie opiera się na znacznym zmniejszeniu wytwarzania kwasu solnego w żołądku. Gdy cierpimy na choroby związane z nadmiernym jego wytwarzaniem, które stwierdzi lekarz po przeprowadzeniu dodatkowych badań (choroba wrzodowa, choroba refluksowa przełyku), to jak najbardziej leki te pomogą Nam. Jednak coraz częściej sięgamy po nie bez konsultacji z lekarzem, stosujemy zbyt długo i na wszystko. Leki te podawane są już niemowlętom, bez przeprowadzenia wcześniej badań, czy na pewno są potrzebne.  
Przez wiele lat leki te były uważane za 100 % bezpieczne, bez działań niepożądanych. Ta opinia nadal jest powszechna wśród ludzi. Niestety najnowsze badania wykazują coś zupełnie przeciwnego. Długotrwałe i niekontrolowane przyjmowanie leków z grupy inhibitorów pompy protonowej prowadzi do wielu zaburzeń i efektów niepożądanych.

{:.R24}
## Niebezpieczeństwo stosowania inhibitorów pompy protonowej

Długotrwałe, niekontrolowane spożywanie inhibitorów pompy protonowej może doprowadzić do:  
-osteoporozy a ta do częstych złamań,  
-niedoboru magnezu,  
-niedoboru witaminy B12,  
-częstych zakażeń układu oddechowego: zapaleń płuc,  
-zakażeń przewodu pokarmowego wywołanych przez patologiczne bakterie w tym Clostridium difficile i Salmonnellą,  
-zaburzeń w trawieniu, biegunek,  
-kolek u niemowląt.  

Wszystkie te problemy wynikają ze zniszczenia dobroczynnych bakterii w naszym przewodzie pokarmowym przez inhibitory pompy protonowej. Wszyscy wiedzą, co robią antybiotyki z naszymi jelitami. Tak samo wpływają inhibitory pompy protonowej. Nie pozwalają rozwijać się prawidłowym bakteriom w jelitach, na ich miejsce przychodzą inne, które nie chronią nas, a wręcz mogą wywoływać choroby.     

Prawidłowa ilość i skład naszej flory bakteryjnej w jelitach odpowiada za nasze zdrowie. Bakterie produkują witaminy z grupy B i K, pomagają w rozkładzie toksyn i niebezpiecznych, mutagennych substancji z pokarmu, pomagają wchłaniać substancje odżywcze do organizmu, dbają o prawidłowe funkcje jelit, pomagają w zwalczaniu bakterii, które wniknęły do organizmu i chcą nas zaatakować.   
**Inhibitory pompy protonowej na tyle zmieniają środowisko jakie panuje w żołądku i jelitach, że dobre bakterie, które nam pomagają nie są w stanie przeżyć i na ich miejsce wkraczają inne, pojawiają się paciorkowce, gronkowce oraz niebezpieczne szczepy Escherichia coli.**  
Wszystko to doprowadza do zaburzeń w trawieniu i wchłanianiu, wzdęć, kolek, biegunek, spadku odporności, licznych infekcji przewodu pokarmowego i dróg oddechowych.

{:.R24}
## Co zrobić jeśli jednak musimy z przyczyn zdrowotnych zażywać inhibitory pompy protonowej?

Choroby, które należy leczyć inhibitorami pompy protonowej rozpoznaje lekarz po przeprowadzeniu dodatkowych badań. Są to zapalenie błony śluzowej żołądka i dwunastnicy, choroba wrzodowa, choroba refluksowa przełyku, zespół Zollingera i Ellisona.  

Jeśli cierpimy na choroby, których leczenie obejmuje przyjmowanie leków z grupy inhibitorów pompy protonowej, to przede wszystkim nie przekraczajmy dawek zalecanych ani długości kuracji, dodatkowo suplementujmy się probiotykami. Spożywanie probiotyków np. Dicoflor, Lakcid, Acidolac i inne nie zapobiega zupełnie, ale znacznie ogranicza zły wpływ inhibitorów pompy protonowej na bakterie jelitowe.  

Tekst powstał w oparciu o  artykuł: Inhibitory pompy protonowej a mikrobiom przewodu pokarmowego, który ukazał się w czasopiśmie Pediatria Polska [link](http://www.sciencedirect.com/science/article/pii/S0031393917300021).

