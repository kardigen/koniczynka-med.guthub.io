---
layout: post
title:  "Leki przeciwgorączkowe na bazie ibuprofenu."
date:   2017-10-28 11:00:42

excerpt:"Ibuprofen to kolejna grupa leków przeciwgorączkowych, które możemy podać dzieciom.Jak działa, dawkowanie i bezpieczeństwo stosowania. To wszystko w dzisiejszym poście. O paracetamolu możecie przeczytać w poprzednim [poście](http://koniczynka-med.pl/2017/11/03/leki-przeciwgoraczkowe-paracetamol.html)." 
---

{:.R24}
## Ibuprofen

Ibuprofen to drugi lek, który pomaga w okiełznaniu gorączki u dzieci. Znajdziemy go w popularnym Nurofenie, Ibum, Ibupromie, Kidofenie (tutaj w połączeniu z paracetamolem). Należy do tak zwanych NLPZ czyli niesteroidowych leków przeciwzapalnych. Działa przeciwbólowo, przeciwgorączkowo oraz przeciwzapalnie, więc można go podawać w leczeniu zmian pourazowych, przeciążeniowych i zapalnych tkanek okołostawowych, przy niewielkim obrzęku i zaczerwienieniu po szczepieniu. Podany doustnie wchłania się bardzo szybko z przewodu pokarmowego w ciągu kilkunastu minut, a swoje pełne działanie osiąga po około godzinie. Długość czasu działania utrzymuje się przez około 6 do 8 godzin. 

{:.R24}
## Dawkowanie

Lek jest bezpieczny, o ile stosujemy go w odpowiednich dawkach. Dawki za duże będą uszkadzać nerki, wątrobę, mogą spowodować krwawienia przede wszystkim z przewodu pokarmowego, a za małe w ogóle nie będą działać przeciwgorączkowo.  
Każdy może wyliczyć prawidłową dawkę leku dla swojego dziecka znając jego wagę.  
Ibuprofen stosujemy w ilości 10mg na każdy kilogram masy ciała dziecka **(10mg/1 kg)** Czyli dziecko o wadze 10 kg potrzebuje 100 mg ibuprofenu, aby obniżyć gorączkę.  

10mg x 10kg = 100 mg  
A dziecko o wadze 12kg będzie potrzebować 120mg ibuprofenu  
10mg x 12kg = 120mg  

W zależności od tego jaki mamy preparat/ syrop musimy teraz ustalić ile to będzie mililitrów. Standardowo większość syropów posiada dawkę 100mg w 5 ml syropu (zawsze należy sprawdzić na opakowaniu). Stosując prosty wzór możemy dowiedzieć się ile mililitrów potrzebuje nasze dziecko.  
Jeśli nasze dziecko waży 10 kg to potrzebna dawka to 100mg ibuprofenu. W syropie jest 100mg ibuprofenu w 5 ml syropu. Mnożymy ilość potrzebnych miligram razy 5ml syropu i dzielimy przez 100 (ilość w 5 ml).

100mg w 5ml  
100mg w ? ml  
100 x 5 : 100 = ilość mililitrów jaką mamy podać  
W tym przypadku będzie to 5ml syropu.(Akurat w tym przypadku nie trzeba było liczyć :) )

Dla dziecka o wadze 12 kg będzie to:  
100mg w 5 ml syropu  
120mg w ? ml  
120 x 5 : 100 = 6 ml syropu  
Dziecko o wadze 12kg powinno otrzymać 6 ml syropu, w którym jest 100mg ibuprofenu w 5 ml. 

Na opakowaniach często podane jest dawkowanie w przedziałach na przykład: dla wagi od 10 do 15 kg podać 5 ml syropu, ale jak sami zauważyliście, taka ilość dla dziecka o wadze 10 kg ma szansę zadziałać, ale już u takiego, co waży więcej, niestety nie. Działanie przeciwgorączkowe będzie znikome, lub lek nie zadziała w ogóle.

Policzmy jeszcze raz, ale tym razem dla form „forte”, „junior”. Te syropy zawierają zgodnie z informacją na opakowaniu 200 mg w 5 ml.  
Dla dziecka o wadze 10 kg potrzebujemy:  
10kg x 10mg = 100mg ibuprofenu  
ile to ml?  
200mg jest w 5ml  
100mg jest w ?ml  
100 x 5 : 200 = 2,5ml  
Dziecko o wadze 10 kg potrzebuje 2,5 ml syropu np. Nurofen Forte.

W przypadku ibuprofenu można skorzystać z łatwego sposobu obliczania.  
Dla syropów, gdzie mamy 100mg w 5 ml (czasami napisane jest 20mg w 1ml) wagę dziecka dzielimy na dwa i otrzymujemy ile należy podać mililitrów, a dla syropów forte lub junior (napis 200mg w 5 ml lub 40mg w 1ml), gdzie dawka jest podwojona, wagę dziecka dzielimy na 4. Uwaga tak możemy postępować tylko gdy syropy są w dawce 100lub 200mg w 5 ml. 

Maksymalna ilość ibuprofenu jak może zostać podana jednorazowo to **800mg**. 
Ibuprofen można podawać w dawkach dostosowanych do wagi **co 8 godzin**, nie częściej. 

{:.R24}
## Przedawkowanie

Ibuprofen stosowany krótko w nieco większych dawkach niż zalecane nie powinien wywołać działań niepożądanych. 
Przypadkowe podanie dawki poniżej 100mg na kilogram masy ciała (czyli 10 krotnie więcej niż powinno) najczęściej nie stanowi zagrożenia życia. Dawka śmiertelna to ponad 400mg ibuprofenu w przeliczeniu na kilogram masy ciała. Na przykład dziecko o masie 10 kg dostało przez przypadek 10x400mg=4000mg czyli 200ml standardowego syropu na jeden raz. Wszystko co pomiędzy 100 a 400mg zależy od indywidualnych predyspozycji organizmu. U jednej osoby nie będzie stanowić zagrożenia, u innej skończy się tragicznie.  
Przy długotrwałym podawaniu dawek nieco przekraczajacych dopuszczalną ilość możemy doprowadzić do zaburzeń w pracy przewodu pokarmowego, uszkodzenia błony śluzowej żołądka i krwawienia z przewodu pokarmowego.

Objawy przedawkowania to:
* nudności, wymioty,
* biegunka
* bóle w nadbrzuszu 
* duszność
* bóle i zawroty głowy
* zaburzenie odczuwania smaku
* wybroczyny spowodowane małą ilością płytek krwi

Przy większych dawkach może dojść do:
* krwawienia z przewodu pokarmowego
* zaburzenia krzepnięcia krwi
* zaburzeń funkcji nerek i wątroby
* zaburzeń rytmu serca 

Co robić gdy pomimo stosowania ibuprofenu w dobrej dawce gorączka powraca szybciej niż za 8 godzin? Zapraszam do kolejnego [posta](http://koniczynka-med.pl/2017/11/10/laczenie-lekow-przeciwgoraczkowych.html).  
O paracetamolu czytaj [tutaj](http://koniczynka-med.pl/2017/11/03/leki-przeciwgoraczkowe-paracetamol.html)






