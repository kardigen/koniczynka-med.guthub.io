---
layout: post
title:  "Wysiłek fizyczny najlepsze lekarstwo"
date:   2017-11-13 08:00:00

excerpt:"Dlaczego wysiłek fizyczny jest tak ważny dla zdrowia? Jaki rodzaj sportu i w jakich ilościach jest najlepszy dla nas i naszych dzieci?"
---

Aktywność fizyczna- dlaczego jest tak dla nas ważna?

Sport to zdrowie, każdy to wie, ale dlaczego? Na co wpływa aktywność fizyczna? Jaki rodzaj ruchu jest najlepszy?

{:.R24}
## Sport a kości
Aktywność fizyczna związana z unoszeniem ciężaru naszego ciała wbrew grawitacji czyli mówiąc po ludzku zwyczajne spacery, chodzenie po schodach, mycie się, czesanie najlepiej wpływa na mineralizację kości. Ta codzienna aktywność związana z poruszaniem się poprawia działanie komórek kościotwórczych, hamuje osteoporozę. Kości stają się mniej podatne na złamania, twardsze. Jest tylko jedno małe ale, żeby mógł nastąpić przyrost masy kostnej potrzebna jest podaż wapnia z pokarmem od 4 roku życia minimum 800mg dziennie. Gdzie znajdziemy wapń oprócz nabiału? Sezam, mak, migdały, fasola biała, koperek, rabarbar, szczypiorek, sałata, jarmuż te produkty są także bardzo bogate w wapń. Wbrew powszechnie panującej opinii to nie mleko UHT ma najwięcej łatwo przyswajalnego wapnia, a właśnie inne produkty, dlatego zachęcam do sięgnięcia po nie i wprowadzenia do diety.

{:.R24}
## Sport a masa mięśniowa i tłuszczowa
Aktywność fizyczna zwiększa masę mięśniową i wcale nie muszą to być ćwiczenia na siłowni. Ćwicząc łącznie 60 minut dziennie 3-5 x w tygodniu wpływamy na rozwój mięśni i prozdrowotny typ kumulacji tkanki tłuszczowej. Każdy zdrowy człowiek posiada tkankę tłuszczową, jest ona niezbędna do utrzymania prawidłowej ciepłoty ciała, ochrony narządów wewnętrznych, prawidłowego wydzielania hormonów oraz działania układu odpornościowego. Tkanka ta gromadzi się równomiernie pod skórą, wokół narządów wewnętrznych głównie nerek i wątroby. Sport powoduje, że tkanka tłuszczowa znajdzie się tam gdzie trzeba, nie nastąpi kumulacja w tkance podskórnej brzucha ani bioder, nie dojdzie do niezdrowego obtłuszczenia narządów wewnętrznych. Aktywność fizyczna wpływa na metabolizm tłuszczów, zmniejsza ilość triglicerydów i cholesterolu LDL we krwi, a zwiększa ilość frakcji HDL cholesterolu.

{:.R24}
## Sport a układ krwionośny i krążenia
Uprawiając sport zwiększamy przepływ krwi, tworzenie nowych naczyń krwionośnych. Wszystko to wpływa na lepsze ukrwienie całego organizmu, lepszą podaż tlenu, przyspiesza przemianę materii. Ruch zwiększa produkcję czerwonych i hemoglobiny. Dodatkowo poprawia działanie białych ciałek krwi odpowiedzialnych za walkę z wirusami i bakteriami.

{:.R24}
## Sport a cukrzyca 
Codzienna aktywność fizyczna zwiększa tolerancję glukozy i wrażliwość komórek organizmu na działanie insuliny, która reguluje ilość cukru we krwi. Zbyt duża ilość glukozy we krwi jest dla nas toksyczna, dlatego tak ważne jest prawidłowe działanie trzustki, która produkuje insuliną. Ćwicząc pomagamy jej w produkcji oraz zmniejszamy zapotrzebowanie naszego ciała na insulinę, trzustka nie musi pracować „pełną parą” aby obsłużyć nasz organizm.

{:.R24}
## Sport a przemiana materii
Regularna aktywność fizyczna dzięki zwiększeniu przepływu krwi i ukrwieniu narządów usprawnia procesy oddychania komórkowego, czyli przyspiesza metabolizm. Dodatkowo ruch przyspiesza perystaltyką i usprawnia procesy trawienia. Zwiększona masa mięśniowa także potrzebuje więcej kalorii. Wszystko to powoduje, że nasza przemiana materii przyspiesza.
Bardzo ważne jest zatem, aby jeść tyle ile trzeba, żadne głodówki czy diety nie wchodzą w grę!!! Nie dostarczając sobie odpowiednich ilości składników z pokarmem będziemy mieli efekt odwrotny. Organizm zacznie zjadać sam siebie a metabolizm ulegnie zmniejszeniu, aby zaoszczędzić jak najwięcej energii na później.

{:.R24}
## Sport a rozwój mózgu i nastrój
Uprawiając sport zwiększamy natlenowanie mózgu co wpływa na jego rozwój, procesy uczenia się. Liczne badania wykazują dobroczynny wpływ sportu na dzieci z nadpobudliwością, stają się bardziej skupione, osiągają lepsze wyniki w szkole. Dodatkowo wyrzut serotoniny, noradrenaliny i endorfiny, który towarzyszy ćwiczeniom poprawia nastrój, zmniejsza odczucie bólu.

{:.R24}
## Od czego zacząć aktywność fizyczną?
Małe dzieci mają wdrukowany wzorzec poruszania się, bez zachęty chcą ćwiczyć chodzenie, biegać, skakać, wspinać się na różnego rodzaju przeszkody. W przedszkolu także dzieci uwielbiają biegać, bawić się w gry ruchowe. Problem zaczyna się w okresie szkolnym. Natłok obowiązków, przymus siedzenia w ławce przez wiele godzin bardzo niekorzystnie wpływa na zdrowie dzieci. Dodajmy do tego wszechobecne komórki, tablety i telewizor, a otrzymamy dziecko, które w ogóle się nie rusza, nie uprawia żadnej aktywności fizycznej. Co zatem robić? Przede wszystkim sami bądźmy przykładem dla naszego dziecka, aktywnie spędzajmy czas. Zamiast oglądać tv pójdźmy z dzieckiem na spacer, na rower, pograjmy w piłkę, urządźmy konkurs tańca. Zachęcajmy, ale nie zmuszajmy do aktywności fizycznej. Rodzaj ruchu dostosowujemy do dziecka, jego zdolności i budowy ciała, ruch ma być zabawą, a nie obowiązkiem.

Poniżej przedstawiam piramidę aktywności fizycznej. Podstawą jest codzienna drobna aktywność taka jak zwyczajne chodzenie, bo to ona ma największy wpływ na nasze zdrowie i samopoczucie. Pozostałe piętra wprowadzamy stopniowo dochodząc do 60 minut ćwiczeń ogólnorozwojowych dziennie 3-5 razy w tygodniu pozostałe dni poświęcając na rozciąganie mięśni i ewentualny trening siłowy. Dla dzieci w ogóle nie jest wskazana siłownia, dla nich odpowiednim ciężarem jaki mają udźwignąć jest ciężar własnego ciała, nic więcej. 

![piramida wysiłku fizycznego](/png/piramidasportu.png)
